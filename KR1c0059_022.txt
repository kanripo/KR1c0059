# -*- mode: mandoku-view -*-
#+TITLE: 讀詩質疑
#+DATE: 2015-09-23 09:37:10
#+PROPERTY: JUAN 22
<pb:KR1c0059_WYG_022-1a>¶
欽定四庫全書¶
　讀詩質疑卷二十二¶
　　　　　　　　　　太僕寺少卿嚴虞惇撰¶
　桑扈之什¶
　桑扈刺幽王也君臣上下動無禮文焉¶
　　虞惇按此亦思古之詩也幽王沉酗縱恣臣下化¶
　　之故思古之君子遵禮法者以為戒其曰萬邦之¶
　　屏曰之屏之翰葢兼百辟卿士而言其實所以刺¶
<pb:KR1c0059_WYG_022-1b>¶
　　王也¶
交交桑扈有鶯其羽君子樂胥受天之祜(平上通韻/)¶
　興也　鄭箋交交徃來貌　毛傳鶯鶯然有文章也¶
　　蘇氏曰胥辭也¶
　鄭箋竊脂飛而徃來有文章人觀視而愛之君臣以¶
　禮法威儀升降於朝廷天下亦觀視而仰之　李氏¶
　曰君子以循禮義為樂則能受天之福祜也¶
交交桑扈有鶯其領君子樂胥萬邦之屏(隔句韻平/)¶
<pb:KR1c0059_WYG_022-2a>¶
(上通韻/)¶
　興也　毛傳領頸也屏蔽也¶
　蘇氏曰樂循禮義則足以屏萬邦矣　曹氏曰魯秉¶
　周禮而齊不敢圖何屏如之有禮則安無禮則危秦¶
　襄公未能用周禮則無以固其國¶
之屏之翰百辟為憲不戢不難受福不那(難乃多反/)¶
　賦也　毛傳翰榦也　鄭箋辟君也　毛傳憲法也¶
　　朱註戢斂難慎也　毛傳那多也¶
<pb:KR1c0059_WYG_022-2b>¶
　鄭箋外能蔽捍四表之患難内能立功立事為國之¶
　楨榦則百辟卿士莫不修職而法象之　蘇氏曰人¶
　君屏翰四方為諸侯法茍不以禮自戢難而求肆情¶
　焉則亦不足以受多福矣　王氏曰戢則不肆難則¶
　不易肆則放逸易則傲慢動不以禮非所以受福也¶
　　鄭箋苟不自斂以先王之法不自難以亡國之戒¶
　則其受福亦不多也　毛傳不戢戢也不難難也不¶
　那那也¶
<pb:KR1c0059_WYG_022-3a>¶
兕觥其觩㫖酒思柔彼交匪敖萬福來求¶
　賦也　鄭箋兕觥罰爵也　朱註觩角上曲貌　吕¶
　氏曰彼古之人也¶
　鄭箋古之王者與羣臣燕飲上下無失禮者其罰爵¶
　徒觩然陳設而已其飲羙酒思得柔順中和與共其¶
　樂言不憮敖自淫恣　朱註交際之間無所傲慢則¶
　無事於求福而福反求之矣　春秋傳寗惠子曰古¶
　之為饗食也以觀威儀省禍福也故詩曰彼交匪傲¶
<pb:KR1c0059_WYG_022-3b>¶
　萬福來求¶
　　桑扈四章章四句¶
　　　虞惇按詩序君臣上下動無禮文則之屏之翰¶
　　　當指諸侯而言集註説是但註云此天子燕諸¶
　　　侯之詩無所據依仍當以序為正君子樂胥箋¶
　　　云胥才知之名非是其云王者樂臣下有才知¶
　　　文章者亦衍說也¶
　鴛鴦刺幽王也思古明王交於萬物有道自奉養有¶
<pb:KR1c0059_WYG_022-4a>¶
　節焉¶
　　吕氏曰楚茨至鴛鴦八篇皆陳古以刺今也¶
鴛鴦于飛畢之羅之君子萬年福禄宜之¶
　虞惇曰賦而興也　毛傳鴛鴦匹鳥也　孔疏罔小¶
　柄長謂之畢羅鳥罟也　鄭箋君子明王也¶
　毛傳太平之時交於萬物有道取之以時於鳥之飛¶
　乃畢掩而羅之　王氏曰於其飛然後畢之羅之則¶
　不取卵弋不射宿可知也　鄭箋交於萬物其徳如¶
<pb:KR1c0059_WYG_022-4b>¶
　此則宜夀考受福禄也此交萬物之實而言興者廣¶
　其義也獺祭魚而後漁豺祭獸而後田亦皆待其成¶
　而取之也¶
鴛鴦在梁戢其左翼君子萬年宜其遐福¶
　賦而興也　鄭箋石絶水曰梁戢歛也¶
　鄭箋鴛鴦休息於梁明王之時人不驚駭斂其左翼¶
　以右翼掩之自若無恐懼　蘇氏曰惟俟其飛而後¶
　取故其在梁者戢翼而安也¶
<pb:KR1c0059_WYG_022-5a>¶
乗馬在廐摧之秣之君子萬年福禄艾之(去入通韻/)¶
　賦而興也　毛傳摧莝也秣粟也艾養也¶
　鄭箋古者明王所乗之馬繫於廐無事委之以莝有¶
　事乃予之糓愛國用也以興於其身亦猶然齊而後¶
　三舉設盛饌恒日則減焉此之謂有節其自奉養如¶
　此故宜久為福禄所養也　劉氏曰所乗之馬節儉¶
　如此其他服用從而可推¶
乗馬在廐秣之摧之君子萬年福禄綏之¶
<pb:KR1c0059_WYG_022-5b>¶
　賦而興也¶
　　鴛鴦四章章四句¶
　　　虞惇按朱註以為興然無所發明鴛鴦之罹畢¶
　　　羅絶非吉祥善事而以興人主之福禄取義亦¶
　　　不倫又以此為諸侯答桑扈之詩亦未知其果¶
　　　何所據也¶
　頍弁諸公刺幽王也暴戾無親不能宴樂同姓親睦¶
　九族孤危将亡故作是詩也¶
<pb:KR1c0059_WYG_022-6a>¶
有頍者弁實維伊何爾酒既㫖爾殽既嘉豈伊異人兄¶
弟匪他蔦與女蘿施于松栢未見君子憂心奕奕既見¶
君子庶幾說懌(上下分韻蘿字連上韻又用韻之變格/)¶
　朱註賦而興也　毛傳頍弁貌弁皮弁也　鄭箋實¶
　猶是也　毛傳蔦寄生也女蘿兔絲也　鄭箋君子¶
　斥幽王也　毛傳奕奕憂無所薄也¶
　鄭箋幽王服是皮弁之冠是維何為乎言其宜以宴¶
　而弗為也禮天子諸侯朝服以宴天子之朝皮弁以¶
<pb:KR1c0059_WYG_022-6b>¶
　日視朝女酒已羙矣女殽已羙矣何不用與族人宴¶
　也王所當與宴者豈有異人疎逺者乎皆兄弟至親¶
　非他人也　孔疏蔦與女蘿之依松栢松栢存而茂¶
　松栢殞而亡是存亡在松栢　蘇氏曰兄弟之於王¶
　譬蔦與女蘿之託松栢耳不見則憂見則庶幾説¶
　懌矣王奈何獨不顧哉¶
有頍者弁實維何期爾酒既㫖爾殽既時豈伊異人兄¶
弟具來蔦與女蘿施于松上未見君子憂心怲怲既見¶
<pb:KR1c0059_WYG_022-7a>¶
君子庶幾有臧(怲古補徃反/)¶
　賦而興也　鄭箋何期猶伊何也期辭也　毛傳時¶
　善也怲怲憂盛滿也¶
有頍者弁實維在首爾酒既㫖爾殽既阜豈伊異人兄¶
弟甥舅如彼雨雪先集維霰死喪無日無幾相見樂酒¶
今夕君子維宴¶
　賦而興也　鄭箋阜猶多也　劉氏曰甥舅謂母姑¶
　姊妹及妻族也　嚴氏曰推親親之恩當由兄弟以¶
<pb:KR1c0059_WYG_022-7b>¶
　及甥舅也　逸齋曰霰稷雪也¶
　鄭箋将大雨雪始必㣲温雪自上下遇温氣而搏謂¶
　之霰久而寒勝則大雪矣　陳氏曰霰者雪之兆王¶
　疎兄弟甥舅亡之兆也　蘇氏曰君子是以知死亡¶
　之無日相見之無幾無所復頼而相告曰茍今夕有¶
　酒也君子維以相宴而已不其他矣　嚴氏曰上二¶
　章族人以未見王為憂既見王為喜其辭猶緩也末¶
　章言國亡無日族人縱得見王亦無幾時當急與飲¶
<pb:KR1c0059_WYG_022-8a>¶
　酒相樂於今夕耳言今夕謂未保明日之存亡言維¶
　宴謂天下事無可為惟湏飲耳其辭廹促所以警告¶
　於王者切矣豈真望王以宴樂者哉¶
　　頍弁三章章十二句¶
　　　虞惇按朱註此燕兄弟親戚之詩玩詩中死喪¶
　　　無日無幾相見情隘詞蹙决非歡宴喜恱之語¶
　　　而如彼雨雪先集未霰憂禍之意顯然自當以¶
　　　序為正¶
<pb:KR1c0059_WYG_022-8b>¶
　車舝大夫刺幽王也褒姒嫉妒無道並進讒巧敗國¶
　徳澤不加於民周人思得賢女以配君子故作是詩¶
　也¶
　　虞惇按詩人思得賢女以為内助猶陳風東門之¶
　　池思淑姬也　董氏曰左傳宋公享昭子賦新宫¶
　　昭子賦車轄考其時将為季孫迎宋公女　章潢¶
　　圖書編車舝慕賢者之徳音也¶
間闗車之舝兮思孌季女逝兮匪飢匪渇徳音來括雖¶
<pb:KR1c0059_WYG_022-9a>¶
無好友式燕且喜(上四句去入通韻/)¶
　朱註賦也　毛傳間闗設舝聲也孌羙貌　鄭箋逝¶
　徃也　毛傳括㑹也　鄭箋式用也燕飲也¶
　鄭箋大夫嫉褒姒之為惡故嚴車設其舝思孌然羙¶
　徳之少女徃而迎之以配王　朱註匪飢也匪渇也¶
　望其以徳音來㑹而心如飢渇耳　孔疏凡人燕飲¶
　喜樂湏好友共之今思賢女之切若迎得此女雖無¶
　朋友亦将獨喜也　虞惇曰婦有長古徳音不聞久¶
<pb:KR1c0059_WYG_022-9b>¶
　矣故思賢女之來而心喜樂也詩五章皆想慕冀幸¶
　之辭¶
依彼平林有集維鷮辰彼碩女令徳來教式燕且譽好¶
爾無射(射音亦顧氏轉音豫平去去入通韻/)¶
　興也　毛傳依茂木貌平林林之在平地者鷮雉也¶
　辰時也　邱氏曰爾碩女也　鄭箋射厭也¶
　邱氏曰茂盛之林集者維雉王宫之貴宜有碩女居¶
　之　虞惇曰今時若得此碩女以令徳來配君子而¶
<pb:KR1c0059_WYG_022-10a>¶
　教誨之庶幾式燕且譽而悦慕之無厭也¶
雖無㫖酒式飲庶幾雖無嘉殽式食庶幾雖無徳與女¶
式歌且舞(酒殽平上通韻/)¶
　賦也　虞惇曰若果得賢女以配王則人情喜樂雖¶
　酒不必㫖亦可飲殽不必嘉亦可食雖無徳及女亦¶
　用以歌且舞思賢女之切惡褒氏之甚也¶
陟彼髙岡析其柞薪析其柞薪其葉湑兮鮮我覯爾我¶
心寫兮(二薪字自為韻不叶岡寫音湑/)¶
<pb:KR1c0059_WYG_022-10b>¶
　興也　鄭箋鮮善也¶
　孔疏陟岡而析伐其柞木以為薪其葉湑湑然茂盛¶
　　陳氏曰析薪喻昏姻也善乎我得見爾賢女則心¶
　輸寫而無所憂矣¶
髙山仰止景行行止四牡騑騑六轡如琴覯爾新昏以¶
慰我心(仰行平上通韻/)¶
　興也　朱註仰瞻望也景行大道也如琴調和也¶
　朱註髙山則可仰景行則可行馬服御良則可以迎¶
<pb:KR1c0059_WYG_022-11a>¶
　季女而慰我心也　歐陽氏曰髙山仰止景行行止¶
　者勉其不已之辭也以謂賢雖難得求之不已将有¶
　得也四牡騑騑六轡如琴謂調和車馬徃迎之如首¶
　章之車舝也使我見王得此賢女為新昏則我心慰¶
　矣　錢氏曰言髙山之共仰知卑人之不足為主矣¶
　言大道之共趨知邪人之不可與行矣　嚴氏曰言¶
　新昬則外其舊者也¶
　　車舝五章章六句¶
<pb:KR1c0059_WYG_022-11b>¶
　　　虞惇按集註此宴樂其新昬之詩不主序説今¶
　　　玩首章思孌季女逝兮明是想望而未得之辭¶
　　　鮮我覯爾覯爾新昬通篇語意皆然若新昬而¶
　　　燕爾則既已得之不當復作此想望語矣徳音¶
　　　來括箋云㑹合離散之人析其柞薪云辟除嫉¶
　　　妒之女四牡騑騑云御羣臣如御四馬皆屬衍¶
　　　說好爾無射云爾爾王也亦非是雖無徳與女¶
　　　註云女指季女而言亦未可通也¶
<pb:KR1c0059_WYG_022-12a>¶
　青蠅大夫刺幽王也¶
營營青蠅止于樊豈弟君子無信讒言¶
　毛傳興也　朱註營營徃來飛聲也　毛傳樊藩也¶
　　鄭箋蠅之為蟲能變白黑喻佞人變亂善惡也止¶
　于樊欲外之今逺物也　孔疏青蠅當止於樊籬無¶
　令在宫室之内讒人當棄於荒野無令在朝廷之上¶
　　陳氏曰讒言多由猜忌而後入故君子當持心樂¶
　易　吕氏曰止于樊行且至於几席盤杅之間矣葢¶
<pb:KR1c0059_WYG_022-12b>¶
　憂之也¶
營營青蠅止于棘讒人罔極交亂四國¶
　興也　毛傳棘所以為樊也¶
　吕氏曰漢書注樂易之君子不當信讒人若讒言無¶
　極則四國亦以交亂宜深察也¶
營營青蠅止于榛讒人罔極構我二人¶
　興也　鄭箋構合也　孔疏二人君與見讒之人也¶
　　吕氏曰漢書昌邑王傳王夢青蠅之矢積西階東¶
<pb:KR1c0059_WYG_022-13a>¶
　可五六石以問郎中令遂遂曰陛下之詩不云乎營¶
　營青蠅止于樊豈弟君子無信讒言陛下左側讒人¶
　衆多如是青蠅惡矣¶
　　青蠅三章章四句¶
　　　虞惇按集註首章屬比下二章屬興劉氏曰首¶
　　　章青蠅與君子對言故屬比下二章青蠅與讒¶
　　　人對言故屬興愚意青蠅正興讒言首章無信¶
　　　讒言則明是興矣安得云比耶止于樊以鄭孔¶
<pb:KR1c0059_WYG_022-13b>¶
　　　為正東萊說亦有意理故并録之袁孝政釋劉¶
　　　子云衛武公信讒詩刺之曰營營青蠅止于樊¶
　　　葢襲三家之誤也¶
　賔之初筵衞武公刺時也幽王荒廢媟近小人飲酒¶
　無度天下化之君臣上下沈湎淫液武公既入而作¶
　是詩也¶
　　初學記夫飲之禮不脱履而即席者謂之禮跣而¶
　　上坐者謂之宴能飲者飲之不能飲者已謂之醧¶
<pb:KR1c0059_WYG_022-14a>¶
　　齊顔色均衆寡謂之沈閉門不出者謂之湎君子¶
　　可以宴可以醧不可以沈不可以湎　後漢書孔¶
　　融傳韓詩曰賔之初筵衞武公飲酒悔過也　虞¶
　　惇按此詩五章前二童陳古也後二章刺今也卒¶
　　章承上文而申教戒之辭¶
賓之初筵左右秩秩籩豆有楚殽核維旅酒既和㫖飲¶
酒孔偕鐘鼓既設舉醻逸逸大侯既抗弓矢斯張射夫¶
既同獻爾發功發彼有的以祈爾爵(的古都畧反楚旅/)¶
<pb:KR1c0059_WYG_022-14b>¶
(一韻㫖偕設逸平上入一韻抗張平去一韻同功一韻/)¶
(的爵一韻首二句獨韻起/)¶
　賦也　朱註初筵初即席也左右筵之左右也　蘇¶
　氏曰秩秩有序也　毛傳楚列貌殽豆實也　鄭箋¶
　豆實葅醢也核籩實桃梅之屬也　毛傳旅陳也¶
　鄭箋偕齊一也既設者将射改縣也　朱註舉醻舉¶
　所奠之酬爵也　毛傳逸逸徃來次序也大侯君侯¶
　也抗舉也　鄭箋射夫衆射者也獻猶奏也發發矢¶
<pb:KR1c0059_WYG_022-15a>¶
　也　毛傳的質也祈求也　朱註爵豐上之觶也¶
　蘇氏曰先王将祭必大射以擇士将射必先行燕禮¶
　既安賓然後改縣以避射既旅然後張弓及侯比其¶
　射夫而耦之既耦然後拾發求勝以爵其不勝　黄¶
　氏曰儀禮主人酌賔曰獻賔既酢主人主人又自飲¶
　而獻賔曰酬賔受之奠於席前而不舉至旅而遂舉¶
　所奠之爵交錯以徧所謂舉酬逸逸也　陸氏曰孔¶
　偕未射之飲也舉酬将射之飲也祈爵既射之飲也¶
<pb:KR1c0059_WYG_022-15b>¶
　　鄭箋射禮有三有大射有賔射有燕射周禮梓人¶
　張皮侯而棲鵠天子諸侯之射皆張三侯故君侯謂¶
　之大侯大侯張而弓矢亦張節也既比衆耦乃誘射¶
　射者乃登射各奏其發矢中的之功射者與其耦拾¶
　發發矢之時各心競云我以此求爵女爵射爵也射¶
　之禮勝者飲不勝所以養病也故論語曰下而飲其¶
　争也君子　孔疏大射者将祭擇士於射宫賔射者¶
　諸侯來朝與之射於朝燕射者因燕賔客即與射於¶
<pb:KR1c0059_WYG_022-16a>¶
　寢冬官梓人云張皮侯而棲鵠則春以功張五采之¶
　侯則逺國屬張獸侯則王以息燕皮侯大射也五采¶
　之侯賔射也獸侯燕射也燕禮樂人宿懸将射改懸¶
　者天子宫懸階間妨射位故改懸以避射也鄉射禮¶
　将射樂正命弟子贊工遷樂於下彼琴瑟之樂尚遷¶
　明鐘鼓之懸改之也燕射之禮自天子至士皆一侯¶
　上下共射之故鄉射記云天子熊侯白質諸侯麋侯¶
　赤質大夫布侯畫以虎豹士布侯畫以鹿豕注云此¶
<pb:KR1c0059_WYG_022-16b>¶
　所謂獸侯也侯身一丈其中三分居一白質畫熊於¶
　外則丹地畫以雲氣射人云王大射張三侯司裘王¶
　大射供虎侯熊侯豹侯設鵠是天子之射張三侯也¶
　大射巾車張三侯是諸侯之射張三侯也大射前期¶
　三日司馬命量人巾車張三侯射人云若王大射則¶
　以貍歩張三侯是天子亦前射三日張侯矣此舉酬¶
　下始言大侯既抗者鄉射之初雖言張侯經云不繋¶
　左下綱中掩束之至将射乃云司馬命張侯弟子脱¶
<pb:KR1c0059_WYG_022-17a>¶
　束遂繋左下綱是将射始張之也大司馬職云若大¶
　射則合諸侯之六耦射人說賔射之禮云王以六耦¶
　則天子大射賔射皆六耦也鄉射禮司射比三耦於¶
　堂西命上射曰某御於子命下射曰子與某御射注¶
　云比選次其才相近者也王肅引爾雅云射張皮謂¶
　之侯侯中者謂之鵠鵠中者謂之正正方二尺正中¶
　謂之槷方六寸槷則的也射義孔子曰循聲而發發¶
　而不失正鵠者其惟賢者乎詩云發彼有的以祈爾¶
<pb:KR1c0059_WYG_022-17b>¶
　爵是的為正鵠也大射禮司射命設豐於西楹西勝¶
　者之弟子洗觶升酌坐奠於豐上勝者皆袒决遂執¶
　張弓不勝者皆襲脱决拾却左手右加弛弓於其上¶
　遂執弣勝者先升堂不勝者進北面坐取豐上之觶¶
　興少退立卒觶坐奠於豐下興揖先降三耦卒飲是¶
　飲射爵之禮也　虞惇曰此章陳因射而燕其威儀¶
　節度之盛如此¶
籥舞笙歌樂既和奏烝衎烈祖以洽百禮百禮既至有¶
<pb:KR1c0059_WYG_022-18a>¶
壬有林錫爾純嘏子孫其湛其湛曰樂各奏爾能賔載¶
手仇室人入又酌彼康爵以奏爾時(奏則古反能奴來/)¶
(反又音肆鼓奏祖一韻禮至上去一韻林湛一韻能又/)¶
(時平去一韻仇從鄭箋讀㪺不入韻/)¶
　賦也　劉氏曰籥舞文舞也　鄭箋烝進衎樂也¶
　孔疏烈祖有功烈之祖也　鄭箋洽合也　蘇氏曰¶
　百禮百國所獻助祭之禮所謂庭實旅百也　鄭箋¶
　壬任也謂卿大夫也林諸侯也　朱註錫神錫之也¶
<pb:KR1c0059_WYG_022-18b>¶
　　鄭箋純大嘏福也湛樂也各奏爾能者子孫各酌¶
　獻尸尸酢而卒爵也仇讀曰㪺室人有室中之事者¶
　謂佐食也又復也賔手挹酒室人復酌為加爵也¶
　蘇氏曰康安也　毛傳酒所以安體也　蘇氏曰時¶
　時物也¶
　蘇氏曰既射而祭既祭而燕於寢於其祭也先作樂¶
　以求諸陽故秉籥而舞舞者與笙歌和應以進樂其¶
　祖考以合見其百禮其以禮至者非其諸侯則其卿¶
<pb:KR1c0059_WYG_022-19a>¶
　大夫也於是神則嘏之以福使其子孫無不湛樂者¶
　祭既畢歸賔客之俎而留兄弟曰将燕樂於寢也¶
　孔疏於是子孫各奏其奉進之能酌酒而獻尸以事¶
　神也子孫既獻於是賔則手㪺挹其酒室中佐食之¶
　人又入而酌為加爵以獻尸也既加爵之後欲使神¶
　惠徧行而賔之子弟及已弟子酌彼安體養病之爵¶
　於父兄而進之以時物焉　王氏曰先王用酒常以¶
　祭祀既祭矣於是乎燕燕必有禮樂有大禮斯有大¶
<pb:KR1c0059_WYG_022-19b>¶
　樂以和之有備樂斯有備禮以成之籥舞笙鼓備樂¶
　也以洽百禮備禮也　鄭箋士之祭禮上嗣舉奠因¶
　而酌尸天子則有子孫獻尸之禮文王世子曰其豋¶
　餕獻受爵則以上嗣是也　孔疏尸尊神之象子孫¶
　敢獻之是其能也禮獻必有酢故知尸酢而卒爵也¶
　特牲注云佐食賔佐尸食者也謂於賔客之中取人¶
　令佐主人為尸設饌食名之曰佐食也特牲三獻之¶
　後長兄弟及衆賔長洗觚為加爵注云大夫三獻而¶
<pb:KR1c0059_WYG_022-20a>¶
　禮成又多之是加爵也　歐陽氏曰古之人君與臣¶
　下飲酒非徒宴樂而已或行射禮以揖讓周旋因其¶
　勝否以相爵或因祭其先祖子孫受福乃相湛樂葢¶
　明不以滛泆為樂也　虞惇曰此章陳既射而祭祭¶
　畢復燕其情文禮樂之盛如此¶
賔之初筵温温其恭其未醉止威儀反反曰既醉止威¶
儀幡幡舍其坐遷屢舞僊僊其未醉止威儀抑抑曰既¶
醉止威儀怭怭是曰既醉不知其秩(反幡遷僊一韻抑/)¶
<pb:KR1c0059_WYG_022-20b>¶
(怭秩一韻首二句獨韻起/)¶
　賦也　蘇氏曰反反顧禮也幡幡輕數也　毛傳遷¶
　徙也　王氏曰僊僊軒舉之狀　毛傳抑抑慎密也¶
　怭怭媟慢也秩常也¶
　孔疏此章陳幽王燕賔失禮之事¶
賔既醉止載號載呶亂我籩豆屢舞僛僛是曰既醉不¶
知其郵側弁之俄屢舞傞傞既醉而出並受其福醉而¶
不出是謂伐徳飲酒孔嘉維其令儀(呶古音奴豆田故/)¶
<pb:KR1c0059_WYG_022-21a>¶
(反郵古羽其反呶豆平去一韻僛郵一韻俄傞一韻出/)¶
(福徳一韻嘉儀一韻/)¶
　賦也　毛傳號呼呶讙也　王氏曰僛僛傾側也¶
　朱註郵尤同過也　鄭箋俄傾也　毛傳傞傞不止¶
　也　鄭箋出猶去也　朱註伐害也¶
　歐陽氏曰刺王之君臣上下飲酒失儀號呶雜亂籩¶
　豆無叙至於屢舞　鄭箋賔醉而出則與主人俱有¶
　羙譽醉至若此是䘮伐其徳也　朱註飲酒之所以¶
<pb:KR1c0059_WYG_022-21b>¶
　甚羙者以其有令儀也今若此則無復有儀矣　蘇¶
　氏曰此章申言其亂而終誨之也　吕氏曰燕禮賔¶
　醉北面坐取其薦脯以降奏陔賔所執脯以賜鐘人¶
　於門内霤遂出卿大夫皆出所謂既醉而出也¶
凡此飲酒或醉或否既立之監或佐之史彼醉不臧不¶
醉反耻式勿從謂無俾大怠匪言勿言匪由勿語由醉¶
之言俾出童羖三爵不識矧敢多又(又音肄否史耻謂/)¶
(怠上去一韻語羖一韻識又一韻/)¶
<pb:KR1c0059_WYG_022-22a>¶
　賦也　朱註監史司正之屬燕禮鄉射禮立司正以¶
　監之察儀法也謂告也　鄭箋由從也童羖無角之¶
　羖羊也三爵者獻也酬也酢也　朱註識記也¶
　虞惇曰凡此飲酒總上文而言也前二章飲酒之善¶
　如此後二章飲酒之失如彼所謂或醉或否也立之¶
　監佐之史防其醉也醉而失禮則不臧醉者不自知¶
　而不醉者反代為之耻甚言醉之可惡也　朱註安¶
　得從而告之使勿至於大怠乎告之若曰所不當言¶
<pb:KR1c0059_WYG_022-22b>¶
　者勿言所不當語者勿語醉而妄言将罰汝使出童¶
　羖設必無之物以恐之也飲酒至三爵已醉而無所¶
　識矣况敢多飲乎又丁寧以戒之也　春秋傳臣侍¶
　君燕過三爵非禮也玉藻君子之飲酒也受一爵而¶
　色洒如也二爵而言言斯禮已三爵而油油以退¶
　　賔之初筵五章章十四句¶
　　　虞惇按此詩首章毛以為燕射鄭以為大射今¶
　　　按二章烝衎烈祖明是将祭而射射而先行燕¶
<pb:KR1c0059_WYG_022-23a>¶
　　　禮故從鄭賔載手仇室人入又毛以為祭畢復¶
　　　射鄭以為祭畢而飲按手仇入又於射義無取¶
　　　禮經亦無有祭畢復射之文故亦從鄭三章賔¶
　　　之初筵鄭云此復言初筵者既祭王與族人燕¶
　　　之筵也此說非是首章賔之初筵陳古也三章¶
　　　賔之初筵刺今也上下各分二章法戒顯然朱¶
　　　註首章因射而燕次章因祭而燕按前二章陳¶
　　　古而首章以賔之初筵冠之後二章刺今而亦¶
<pb:KR1c0059_WYG_022-23b>¶
　　　以賔之初筵冠之明是二章為一截次章籥舞¶
　　　笙鼓猶四章賔既醉止之即承上文非各自為¶
　　　義也卒章凡此飲酒是總承上四章而申戒之¶
　　　鄭云凡此時天下之人䝉混殊甚朱註亦未有¶
　　　見其為確然者今以臆見参之¶
　魚藻刺幽王也言萬物失其性王居鎬京将不能以¶
　自樂故君子思古之武王焉¶
　　孔疏幽王之詩思古多矣此言思武王者武王始¶
<pb:KR1c0059_WYG_022-24a>¶
　　居鎬京也　吕氏曰魚藻之詩與孟子惟賢者而¶
　　後樂此及王制旱乾水溢民無菜色然後天子食¶
　　日舉以樂之義同　章潢圖書編魚藻刺時王之¶
　　崇飲也¶
魚在在藻有頒其首王在在鎬豈樂飲酒¶
　興也　毛傳頒大首貌　鄭箋豈亦樂也¶
　毛傳魚以依蒲藻為得其性　孔疏魚何所在乎在¶
　於藻也魚得其性則能肥充有頒然其大首也既萬¶
<pb:KR1c0059_WYG_022-24b>¶
　物得所天下無事王何所在乎在於鎬京與羣臣相¶
　樂飲酒而已　鄭箋時人物皆得其所言魚者以潛¶
　逃之類信其著見今王方有危亡之禍亦豈樂飲酒¶
　而無悛心故以此刺焉¶
魚在在藻有莘其尾王在在鎬飲酒樂豈(上章通一韻/)¶
(此及下章隔句韻/)¶
　興也　毛傳莘長貌　劉氏曰魚得其性游戲無虞¶
　既升而露其首又降而露其尾莘然其長矣¶
<pb:KR1c0059_WYG_022-25a>¶
魚在在藻依于其蒲王在在鎬有那其居¶
　興也　鄭箋那安貌¶
　鄭箋天下平安王無四方之虞故其居處那然安也¶
　　魚藻三章章四句¶
　　　虞惇按朱註此天子燕諸侯而諸侯羙天子之¶
　　　詩嚴氏詩輯又以此詩為直刺幽王魚在在藻¶
　　　為淺涸窘廹之状有那其居為不知危亡之憂¶
　　　皆不主序說今從舊豈樂飲酒鄭箋云樂八音¶
<pb:KR1c0059_WYG_022-25b>¶
　　　之樂衍説也¶
　采菽刺幽王也侮慢諸侯諸侯來朝不能錫命以禮¶
　徴㑹之而無信義君子見㣲而思古焉¶
　　虞惇按詩義是陳古明王錫命諸侯之禮序云徴¶
　　㑹之而無信義恐亦附㑹之說孔氏引褒氏烽火¶
　　事以實之於經無所當也　國語韋昭注采菽王¶
　　賜諸侯命服之樂也¶
采菽采菽筐之筥之君子來朝何錫予之雖無予之路¶
<pb:KR1c0059_WYG_022-26a>¶
車乗馬又何予之𤣥袞及黼¶
　興也　鄭箋菽大豆也采之者采其葉以為藿也¶
　孔疏公食禮鉶芼牛藿羊舌豕薇皆有滑注藿豆葉¶
　也筐筥受所采之菜也　毛傳君子諸侯也　孔疏¶
　路車金路以賜同姓象路以賜異姓也　鄭箋𤣥衮¶
　𤣥衣而畫以卷龍也　朱註黼如斧形刺之於裳也¶
　諸公之服九章自衮冕以下侯伯鷩冕七章自華蟲¶
　以下子男毳冕五章衣自宗彝以下而裳黼黻孤卿¶
<pb:KR1c0059_WYG_022-26b>¶
　絺冕三章衣粉米而裳黼黻大夫𤣥冕則𤣥衣黻裳¶
　而已¶
　劉氏曰菽薄物采以為藿然而不可不敬故或筐之¶
　或筥之况諸侯之君乎故當有以厚錫予之　陳氏¶
　曰雖無予之者好之無已意猶以為薄也¶
觱沸檻泉言采其芹君子來朝言觀其旂其旂淠淠鸞¶
聲嘒嘒載驂載駟君子所屆(旂音芹/)¶
　興也　毛傳觱沸泉出貌檻泉正出也　鄭箋芹水¶
<pb:KR1c0059_WYG_022-27a>¶
　菜也可以為菹亦所用待君子也周禮芹菹鴈醢¶
　毛傳淠淠動貌嘒嘒聲中節也　蘇氏曰駕者既服¶
　而三之曰驂四之曰駟　歐陽氏曰屆至也君子所¶
　至車旂如此之盛也¶
　鄭箋諸侯來朝王使人迎之因觀其衣服車乗之儀¶
　所以為敬且省禍福也¶
赤芾在股邪幅在下彼交匪紓天子所予樂只君子天¶
子命之樂君子福禄申之(命彌吝反平去通韻/)¶
<pb:KR1c0059_WYG_022-27b>¶
　虞惇曰興也　毛傳諸侯赤芾　鄭箋芾太古蔽膝¶
　之象也冕服謂之芾其他服謂之韠以韋為之邪幅¶
　如今行縢也幅偪也偪束其脛自足至膝故曰在下¶
　　朱註交交際也　毛傳紓緩也¶
　鄭箋諸侯能自偪束如此非有解怠紓緩之心天子¶
　以是故賜予之　朱註諸侯服此芾幅見於天子恭¶
　敬齊遫不敢紓緩則為天子所予錫之命而申之以¶
　福禄也　孔疏祭統曰古者明君爵有徳禄有功必¶
<pb:KR1c0059_WYG_022-28a>¶
　於太廟示不敢專也賜在廟故神得福禄之　朱氏¶
　曰桑扈言彼交匪敖上交乎下也采菽言彼交匪紓¶
　下交乎上也匪敖則受福於天故曰萬福來求匪紓¶
　則受福於君故曰天子所予　荀子曰君子不傲不¶
　隱不瞽謹順其身詩曰彼交匪紓天子所予¶
維柞之枝其葉蓬蓬樂只君子殿天子之邦樂只君子¶
萬福攸同平平左右亦是率從(右音以隔句韻/)¶
　興也　毛傳蓬蓬盛貌殿鎮也平平辯治也　鄭箋¶
<pb:KR1c0059_WYG_022-28b>¶
　率循也¶
　許氏曰柞之有枝葉猶天子之有諸侯枝葉盛而庇¶
　其本根猶諸侯殿天子之邦而萬福之所同集　劉¶
　氏曰柞之有枝葉以庇其根幹者由根本堅固氣脉¶
　盛大也根本天子也枝葉諸侯也氣脉者朝廷之寵¶
　命也葉之蓬蓬根本氣脉之所及而反以衛其根本¶
　而為之堅固猶天子寵錫諸侯俾之茂盛反能衞天¶
　子之邦而益朝廷之固也　王氏曰萬福攸同君臣¶
<pb:KR1c0059_WYG_022-29a>¶
　並受福也　鄭箋諸侯有賢才之徳能辯治其連屬¶
　左右之國使得其所則連屬之國亦循順而從之¶
　春秋傳便蕃左右亦是帥從杜預注言逺人相率來¶
　服從便蕃然在左右¶
汎汎楊舟紼纚維之樂只君子天子葵之樂只君子福¶
禄膍之優哉游哉亦是戾矣(平上去通韻/)¶
　興也　毛傳紼繂也纚緌也葵揆也膍厚也戾至也¶
　　鄭箋楊木之舟浮於水上汎汎然東西無所定舟¶
<pb:KR1c0059_WYG_022-29b>¶
　人以紼繋其緌以制行之　毛傳言明王能維持諸¶
　侯也　蘇氏曰天下之諸侯撫之則懐棄之則去亦¶
　如舟之無定也　孔疏天子於是揆度其功徳而命¶
　賜之以禮樂又以福禄優厚之　嚴氏曰諸侯於是¶
　優哉游哉而戾止於天子之庭矣　孔叢子孔子曰¶
　於采菽見古之明王所以敬諸侯也¶
　　采菽五章章八句¶
　　　虞惇按朱註此天子所以答魚藻也與前篇鴛¶
<pb:KR1c0059_WYG_022-30a>¶
　　　鴦之義同未知何據赤芾二句註屬賦其實以¶
　　　興彼交匪紓非賦也平平左右亦從鄭不從朱¶
　　　鄭唯以維柞之枝為喻繼世相承汎汎楊舟為¶
　　　喻諸侯治民御以禮法屬衍說其餘皆得之¶
　角弓父兄刺幽王也不親九族而好讒佞骨肉相怨¶
　故作是詩也¶
　　漢書杜鄴曰人情恩深者其養謹愛至者其求詳¶
　　夫戚而不見殊孰能無怨此棠棣角弓之詩所以¶
<pb:KR1c0059_WYG_022-30b>¶
　　作也¶
騂騂角弓翩其反矣兄弟昏姻無胥逺矣¶
　興也　毛傳騂騂調和也　朱註角弓以角飾弓也¶
　翩反貌　鄭箋胥相也¶
　歐陽氏曰弓之為物其體徃來張之則内嚮而來弛¶
　之則外反而去　蘇氏曰譬之兄弟昏姻親之則合¶
　而疎之則離是以告之使無相逺也　鄭箋骨月之¶
　親無相疎逺相疎逺則親親之望易以成怨　陳氏¶
<pb:KR1c0059_WYG_022-31a>¶
　曰詩刺王不親九族而曰兄弟昏姻頍弁亦曰兄弟¶
　甥舅則知兄弟者父族也甥舅昏姻者母族妻族也¶
爾之逺矣民胥然矣爾之教矣民胥傚矣(逺然平上通/)¶
(韻/)¶
　賦也　鄭箋爾斥王也¶
　鄭箋言上之化下不可不慎¶
此令兄弟綽綽有裕不令兄弟交相為瘉(平去通韻/)¶
　賦也　鄭箋令善也　毛傳綽綽寛也裕饒瘉病也¶
<pb:KR1c0059_WYG_022-31b>¶
　　朱註王化之不善此善兄弟則綽綽有裕而不變¶
　彼不善之兄弟則由此而交相病矣　孔疏天下善¶
　人少惡人多¶
民之無良相怨一方受爵不讓至于已斯亡(平去通韻/)¶
　賦也　朱註一方彼一方也　毛傳爵禄也¶
　王氏曰民喪其良心不参彼己之曲直躬自薄而厚¶
　責於人也則各相怨於一方矣　朱註相怨者各據¶
　其一方耳若以責人之心責已愛已之心愛人使彼¶
<pb:KR1c0059_WYG_022-32a>¶
　已之間交見而無蔽則豈有相怨者哉　毛傳爵禄¶
　不以相讓故怨禍及之比周而黨愈少鄙争而名愈¶
　辱求安而身愈危　歐陽氏曰貪争不已至於亡身¶
　也　朱氏曰此言民之化於上殆有甚焉者也¶
老馬反為駒不顧其後如食宜饇如酌孔取(後音户平/)¶
(上去通韻/)¶
　比也　毛傳饇飽也　朱註孔甚也¶
　鄭箋老馬反以為駒而用之喻王見老人反侮慢之¶
<pb:KR1c0059_WYG_022-32b>¶
　如㓜穉不自顧念後至年老人之遇已亦将然　吕¶
　氏曰不知長少之義慢老而虐之其快意不顧如食¶
　者但知稱其饇飽之欲酌者但知多取曽不少加斟¶
　量也　孔疏虞夏殷周天下之盛王也未有遺年者¶
　况其宗族之老者乎故九族不宜慢之¶
母教猱升木如塗塗附君子有徽猷小人與屬(去入通/)¶
(韻/)¶
　比也　毛傳猱猿屬塗泥附著也徽羙也　鄭箋猷¶
<pb:KR1c0059_WYG_022-33a>¶
　道也屬連屬也¶
　劉氏曰小人之為不善皆其所自能不必教之也王¶
　又疎薄骨肉為不善於上以倡之是猶教猱升木而¶
　以塗塗附其塈且相著不可脱矣非為上之道也故¶
　陳為上之道曰君子有徽猷則小人與屬矣先王有¶
　至徳要道民用和睦正其五品示之孝友是之謂徽¶
　猷　吕氏曰親親長長之道乃民之良心非由外鑠¶
　也宜其與屬而不可解矣　孔疏人性皆有仁義因¶
<pb:KR1c0059_WYG_022-33b>¶
　其性而道之故教之必從¶
雨雪瀌瀌見晛曰消莫肯下遺式居婁驕¶
　比也　孔疏瀌瀌雪盛貌　毛傳晛日氣也　蘇氏¶
　曰遺予也　王氏曰婁數也¶
　王氏曰雨雪之盛瀌瀌然見日而消矣譬之君子自¶
　昭明徳以在民上則民之惡徳消矣　歐陽氏曰今¶
　王不以恩意下及九族而自居驕傲日以益甚其何¶
　能化民哉　漢書劉向曰君子道長小人道消則政¶
<pb:KR1c0059_WYG_022-34a>¶
　日治故為泰泰者通而治也詩云雨雪麃麃見晛聿¶
　消¶
雨雪浮浮見晛曰流如蠻如髦我是用憂¶
　比也　毛傳浮浮猶瀌瀌也流流而去也　鄭箋蠻¶
　南蠻也髦夷髦也¶
　歐陽氏曰言骨肉相殘如夷狄無仁恩禮義也¶
　　角弓八章章四句¶
　　　虞惇按老馬反為駒朱註云但知讒害人以取¶
<pb:KR1c0059_WYG_022-34b>¶
　　　爵位而不自知其不勝任如老馬憊矣而反自¶
　　　以為駒竊意此詩乃刺王不親九族不應連章¶
　　　叙小人之貪爵位也歐陽氏曰讒人變易善惡¶
　　　乃以老馬為駒亦成贅義今從毛鄭之舊如食¶
　　　宜饇如酌孔取毋教猱升木鄭箋誤莫肯下遺¶
　　　箋註俱誤今從歐陽氏¶
　菀栁刺幽王也暴虐無親而刑罰不中諸侯皆不欲¶
　朝言王者之不可朝事也¶
<pb:KR1c0059_WYG_022-35a>¶
有菀者栁不尚息焉上帝甚蹈無自暱焉俾予靖之後¶
予極焉¶
　興也　毛傳菀茂木也　鄭箋尚庶幾也　孔疏上¶
　帝斥王也　毛傳蹈動暱近也　歐陽氏曰靖安也¶
　　毛傳極至也¶
　蘇氏曰諸侯願庇於王如行道之人無不庶幾息於¶
　茂栁者徒以王變動不恒故相戒以無自暱近恐得¶
　罪也　陳氏曰且俾我安之待其改惡從善而後我¶
<pb:KR1c0059_WYG_022-35b>¶
　至焉言朝王也¶
有菀者栁不尚愒焉上帝甚蹈無自瘵焉俾予靖之後¶
予邁焉¶
　興也　毛傳愒息瘵病也　李氏曰邁徃也　歐陽¶
　氏曰謂待其可徃朝而後徃也¶
有鳥髙飛亦傅于天彼人之心于何其臻曷予靖之居¶
以凶矜(矜古居銀反後同/)¶
　興也　鄭箋傅臻皆至也彼人斥王也　吕氏曰矜¶
<pb:KR1c0059_WYG_022-36a>¶
　驕矜也¶
　鄭箋鳥之髙飛極至於天耳幽王之心於何所至乎¶
　言轉側無常人莫知其所屆也　吕氏曰前二章猶¶
　欲靖以待王之改然後徃朝此章言王心不可測度¶
　不知其悛改之期也故嘆曰曷為予靖以待之乎王¶
　且自居以凶暴驕矜其惡日熾也於是乎絶意於王¶
　室矣¶
　　菀栁三章章六句¶
<pb:KR1c0059_WYG_022-36b>¶
　　　虞惇按上帝甚蹈之蹈鄭箋讀為悼云中心悼¶
　　　病非也朱註又改作神據戰國䇿以改經恐未¶
　　　可為訓俾予靖之二句註與箋小異曷予靖之¶
　　　二句註别為一説皆未安今從東萊讀詩記¶
　桑扈之什十篇四十三章二百八十二句¶
　¶
　¶
　讀詩質疑卷二十二¶

