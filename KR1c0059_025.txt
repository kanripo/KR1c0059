# -*- mode: mandoku-view; -*-
#+TITLE: 讀詩質疑
#+DATE: 2015-08-24 22:06:52.639092
#+PROPERTY: ID KR1c0059
#+PROPERTY: BASEEDITION WYG    
#+PROPERTY: JUAN 卷二十五上
<pb:KR1c0059_WYG_025-1a>¶
欽定四庫全書¶
　讀詩質疑卷二十五上¶
　　　　　　　　　　太僕寺少卿嚴虞惇撰¶
　生民之什¶
　生民尊祖也后稷生於姜嫄文武之功起於后稷故¶
　推以配天焉¶
　　孝經曰郊祀后稷以配天祭法曰周人禘嚳而郊¶
　　稷祖文王而宗武王　孔疏周公成王致太平制¶
<pb:KR1c0059_WYG_025-1b>¶
　　禮樂以王功起於后稷故推舉之以配郊天焉祭¶
　　天而以祖配者天無形象推人道以事之當得人¶
　　為之主禮記稱萬物本於天人本於祖俱為其本¶
　　可以相配是故王者皆以祖配天經上三章言后¶
　　稷生之所由顯異之事下五章言后稷長而有功¶
　　見其所以得配天之意也　申公說周公制禮作¶
　　樂尊后稷以配天故作此詩以推本其始生之祥¶
　　明其受命於天者其原如此¶
<pb:KR1c0059_WYG_025-2a>¶
厥初生民時維姜嫄生民如何克禋克祀以弗無子履¶
帝武敏歆攸介攸止載震載夙載生載育時維后稷(爾/)¶
(雅釋訓以履帝武敏句敏音每夙育自為韻稷合祀子/)¶
(敏止上入通韻如思齊之二章也/)¶
　賦也　鄭箋厥其初始也　朱註民人也　鄭箋時¶
　是也姜姓炎帝之後有女名嫄為髙辛氏之世妃¶
　孔疏精意以享曰禋祀祀郊禖也　鄭箋弗之言祓¶
　也　毛傳祓無子求有子也履踐也　鄭箋帝上帝¶
<pb:KR1c0059_WYG_025-2b>¶
　也　毛傳武迹也　鄭箋敏拇也　朱註歆動也¶
　鄭箋介左右也　蘇氏曰震娠也　鄭箋夙肅也¶
　鄭箋民賴五榖以生其初生此民者誰歟是維姜嫄¶
　也以后稷生於姜嫄故也　嚴氏曰食者民之所以¶
　生也姜嫄生后稷所以生民也　鄭箋姜嫄之生后¶
　稷如何乎乃禋祀上帝於郊禖以祓除無子之疾而¶
　得其福也祀郊禖之時時則有大人之迹姜嫄履之¶
　足不能滿履其拇指之處心體歆歆然其左右所止¶
<pb:KR1c0059_WYG_025-3a>¶
　如有人道感已者於是遂有身而肅戒不復御後生¶
　子而長養名之曰棄舜臣堯而舉之是為后稷　何¶
　氏曰封為諸侯故稱后為稷官故稱稷周語曰稷為¶
　大官　毛傳古者必立郊禖焉𤣥鳥至之日以太牢¶
　祀於郊禖天子親徃后妃率九嬪御乃禮天子所御¶
　帶以弓韣授以弓矢於郊禖之前　孔疏祭天而以¶
　先禖配之變媒言禖者神之也　史記姜嫄出野見¶
　巨人迹心欣然説欲踐之踐之而身動如孕者居期¶
<pb:KR1c0059_WYG_025-3b>¶
　而生子以為不祥棄之隘巷馬牛過者皆避不踐徙¶
　置之林中適㑹山林多人遷之而棄渠中冰上飛鳥¶
　以其翼覆薦之姜嫄以為神遂收養之初欲棄之因¶
　名曰棄　朱註姜嫄巨跡之說先儒或疑之張子曰¶
　天地之始固未嘗先有人也則人固有化而生者矣¶
　葢天地之氣生之也　蘇氏曰物之異於常物者其¶
　取天地之氣宏多故其生也或異虎豹之生異於犬¶
　羊蛟蜃之生異於魚鼈物故有然者神人之生而異¶
<pb:KR1c0059_WYG_025-4a>¶
　於人何足怪哉學者以其耳目之陋而不信萬物之¶
　變夫物之變無窮而耳目之見有限聖人則不然茍¶
　誠有之不以所見疑所不見河出圖洛出書稷契之¶
　生皆載於詩易不以為怪其說葢廣如此　孔疏大¶
　戴禮帝繫篇帝嚳卜其四妃之子皆有天下上妃有¶
　邰氏之女曰姜嫄生后稷次妃有娀氏之女曰簡狄¶
　生契次妃陳鋒氏之女曰慶都生堯下妃姬訾之女¶
　曰常儀生摰以堯與稷契俱為嚳子家語世本其文¶
<pb:KR1c0059_WYG_025-4b>¶
　亦然故毛公司馬遷及劉歆班固賈逵馬融服虔王¶
　肅皇甫謐等皆遵其説鄭康成據命歴序云少昊傳¶
　八世顓頊傳九世帝嚳傳十世則堯非嚳子稷年又¶
　少於堯則姜嫄不得為帝嚳之妃葢髙辛後世子孫¶
　之妃也若稷契皆嚳子如史記之說是堯之兄弟也¶
　堯有賢弟七十而不用須舜舉之此不然明矣¶
誕彌厥月先生如達不坼不副無菑無害以赫厥靈上¶
帝不寧不康禋祀居然生子(副古方二反上四句去入/)¶
<pb:KR1c0059_WYG_025-5a>¶
(通韻/)¶
　賦也　朱註誕發語辭　毛傳彌終也　鄭箋終十¶
　月而生　朱註先生首生也　鄭箋達羊子也　孔¶
　疏羊子生之易故比之坼副皆裂也　毛傳赫顯也¶
　　鄭箋寧康皆安也¶
　孔疏婦人之生首子其産多難后稷雖最先生者其¶
　生如羊子之易不坼副災害其母天既祐令有身又¶
　使之生易是天以此顯其有神靈也　朱註上帝豈¶
<pb:KR1c0059_WYG_025-5b>¶
　不寧乎豈不康我之禋祀乎而使我無人道而徒然¶
　生是子也¶
誕寘之隘巷牛羊腓字之誕寘之平林㑹伐平林誕寘¶
之寒冰鳥覆翼之鳥乃去矣后稷呱矣實覃實訏厥聲¶
載路(字與翼韻二林字自為韻上下去入平去通韻/)¶
　賦也　毛傳寘置腓避字愛也　朱註㑹値也値人¶
　伐木而收之　蘇氏曰覆蓋翼藉也　毛傳大鳥來¶
　一翼覆之一翼藉之　孔疏呱泣聲也　毛傳覃長¶
<pb:KR1c0059_WYG_025-6a>¶
　訏大也　陳氏曰載滿也¶
　朱註無人道而生子或者以為不祥故棄之而有此¶
　異也於是始收而養之　孔疏嬰兒未有所知當為¶
　牛羊所踐今乃避而愛之置之林野當為鳥獸所害¶
　今乃値人收取置之寒冰鳥非人類而覆藉之此其¶
　神靈之驗也¶
誕實匍匐克岐克嶷以就口食蓺之荏菽荏菽斾斾禾¶
役穟穟麻麥幪幪瓜瓞唪唪(幪唪平上通韻/)¶
<pb:KR1c0059_WYG_025-6b>¶
　賦也　毛傳岐知意也嶷識也　朱註就向也口食¶
　自能食也　鄭箋蓺樹也荏菽大豆也　毛傳斾斾¶
　長也役列也穟穟苖好羙也幪幪盛茂也唪唪多實¶
　也¶
　鄭箋后稷方匍匐時則岐岐然意有所知也其貎嶷¶
　嶷然有所識别也以此至於能口自食謂六七嵗時¶
　則已有種殖之志言天性也　孔疏上既言收取后¶
　稷此言其長養之事史記棄為兒時屹如巨人之志¶
<pb:KR1c0059_WYG_025-7a>¶
　其游戲好種樹麻菽麻菽美即此章是也及為成人¶
　遂好耕農相地之宜宜榖者稼穡焉民皆法則之帝¶
　堯聞之舉棄為農師天下得其利下章是也¶
誕后稷之穡有相之道茀厥豐草種之黄茂實方實苞¶
實種實褎實發實秀實堅實好實穎實栗即有邰家室¶
(平上去通韻/)¶
　賦也　毛傳相助也茀治也黄茂嘉榖也　朱註方¶
　房也苞甲而未坼也此漬其種也　鄭箋種生不雜¶
<pb:KR1c0059_WYG_025-7b>¶
　也褎枝葉長也發發管也　吕氏曰秀始穟也　王¶
　氏曰堅其實堅也好形味好也穎實繁碩垂末也¶
　朱註栗既成熟實栗栗然不秕也　毛傳邰姜嫄之¶
　國也¶
　孔疏此言稷為農官時事也后稷教民稼穡種之必¶
　好若有神助之力其種殖也除去茂草種之以黄色¶
　而茂盛者謂黍稷之嘉榖也榖既成熟收入&KR0700;多¶
　張氏曰他人之穡任其自然惟后稷之穡則盡人力¶
<pb:KR1c0059_WYG_025-8a>¶
　之助有相之道焉亦贊化育之一端也　錢氏曰榖¶
　可收曰穡但舉穡者要其成而言也茀厥豐草以下¶
　言有相之道　朱註后稷之穡如此堯以其有功於¶
　民封於邰使即其母家而居之以主姜嫄之祀故周¶
　人亦世祀姜嫄焉　金氏曰堯以棄之母感化而生¶
　不由有父故使繼母氏之國祚之土而命之曰姬氏¶
　　孔疏邰國當自有君或滅絶或遷徙故以其地封¶
　后稷¶
<pb:KR1c0059_WYG_025-8b>¶
誕降嘉種維秬維秠維穈維芑恒之秬秠是穫是畝恒¶
之穈芑是任是負以歸肇祀¶
　賦也　毛傳降天降之也秬黑黍也秠黒黍一稃二¶
　米者也　孔疏穈赤粱粟也芑白粱粟也恒徧也徧¶
　種之也　嚴氏曰穫刈也　王氏曰任肩任之也¶
　蘇氏曰負背負之也　朱註秬秠言穫畝穈芑言任¶
　負互文也　毛傳肇始也¶
　蘇氏曰后稷既封而獲嘉種曰天實降此於是徧種¶
<pb:KR1c0059_WYG_025-9a>¶
　之既成則穫而棲之於畝負任而歸而始祭天焉¶
　鄭箋得祀天者二王之後也　朱氏曰秬秠可以供¶
　鬱鬯穈芑可以供粢盛孔疏天降種者羙大后稷¶
　以種之必穫歸功於天非天實下之也　王氏曰后¶
　稷始受國為祭主故曰肇祀　劉氏曰后稷得國而¶
　始主祭則宗廟羣神之祀皆始此矣　吕氏曰孔叢¶
　子魏王問子順曰寡人聞昔者上天神異后稷而為¶
　之下嘉榖周遂以興答曰天雖至神自古及今未聞¶
<pb:KR1c0059_WYG_025-9b>¶
　下榖與人也詩羙后稷能大教民種嘉榖以利天下¶
　故詩曰誕降嘉種猶書所謂稷降播種農植嘉榖也¶
誕我祀如何或舂或揄或簸或蹂釋之叟叟烝之浮浮¶
載謀載惟取蕭祭脂取羝以軷載燔載烈以興嗣嵗(平/)¶
(上平去入通韻/)¶
　賦也　毛傳揄抒臼也　朱註簸揚去糠也　劉氏¶
　曰蹂脫其穗也　毛傳釋淅米也叟叟聲也浮浮氣¶
　也　劉氏曰謀卜曰擇士也惟齋戒具修也　朱註¶
<pb:KR1c0059_WYG_025-10a>¶
　蕭蒿也脂膟膋也宗廟之祭取蕭合膟膋爇之使臭¶
　達墻屋也　毛傳羝牡羊也軷道祭也傅火曰燔貫¶
　之加於火曰烈¶
　孔疏上言得榖祭天此言將祭之事我后稷之祀天¶
　何如乎以所得秬秠穈芑之粟或使人在碓而舂之¶
　或就臼而抒之或簸揚其糠或蹂脱其穗既蹂舂得¶
　米乃浸之於盆淅而釋之其聲叟叟然又炊之於甑¶
　爨而烝之其氣浮浮然既烝熟乃以為酒及簠簋之¶
<pb:KR1c0059_WYG_025-10b>¶
　實乃諏謀其日思惟其禮至祭之日乃取香蒿與祭¶
　牲之脂膏爇之於行神之位使馨香逺聞又取羝羊¶
　之體以為軷之祭其祭軷也又燔烈其肉以為尸之¶
　羞既祭神道乃自此而徃於郊以祭天欲以興起來¶
　嵗使繼嗣徃嵗而恒得豐年也　蘇氏曰此所謂孟¶
　春祈榖於上帝也　虞惇按月令中央土其祀中霤¶
　春祀户夏祀竈秋祀門冬祀行軷之所祭即行神也¶
　禮卿大夫用酒脯諸侯以羊天子以犬天子諸侯皆¶
<pb:KR1c0059_WYG_025-11a>¶
　有尸¶
卬盛于豆于豆于登其香始升上帝居歆胡臭亶時后¶
稷肇祀庶無罪悔以迄於今(上下以歆今分韻上豋升/)¶
(下時祀悔平上通韻又用韻之變格/)¶
　賦也　毛傳卬我也木曰豆瓦曰豋豆薦葅醢豋薦¶
　大羮也　鄭箋居安也　董氏曰&KR0294;神食氣曰歆¶
　鄭箋胡之言何也　朱註臭香也　鄭箋亶誠也¶
　毛傳迄至也¶
<pb:KR1c0059_WYG_025-11b>¶
　孔疏上言将徃祭天此言正祭之事　鄭箋我后稷¶
　盛葅醢之屬當於豆者於豋者其馨香始上行上帝¶
　則安而歆饗之何芳臭之誠得其時乎羙之也祭天¶
　用瓦豆陶器質也后稷肇祀上帝於郊而子孫䝉其¶
　福無有罪過以至於今故推以配天焉　曾氏曰自¶
　后稷肇祀以來前後相承兢兢業業惟恐一有罪悔¶
　獲戾於天閲數百年而此心不易故曰庶無罪悔以¶
　迄於今言周人世世用心如此也　金氏曰易大傳¶
<pb:KR1c0059_WYG_025-12a>¶
　神農氏作斵木為耜揉木為耒以教天下耕稼之利¶
　其來久矣書曰播時百榖詩稱誕降嘉種貽我來牟¶
　則百榖之備自稷始也趙過曰后稷始畎田則畝隴¶
　之法自稷始也晉董氏曰辰以成善后稷是相則農¶
　時之節自稷始也大哉后稷之為天下烈矣其流慶¶
　子孫光有天下宜哉¶
　　生民八章四章章十句四章章八句¶
　　　虞惇按生民之詩履帝武敏毛鄭異說鄭以姜¶
<pb:KR1c0059_WYG_025-12b>¶
　　　嫄履巨人跡而生后稷毛則云從帝而見於天¶
　　　将事齊敏諸儒聚訟紛紛歐陽子力闢鄭氏而¶
　　　朱子則從之更引蘇氏張氏說以為証於商頌¶
　　　𤣥鳥亦從鄭吞鳦卵之說葢鄭本之史記非好¶
　　　異也至姜嫄為帝嚳元妃考之史傳多不合史¶
　　　記五帝本紀以堯與稷契同為帝嚳之子按其¶
　　　年次亦多牴牾馬融王肅更以后稷為帝嚳之¶
　　　遺腹子其穿鑿尤甚故今從鄭氏但云髙辛氏¶
<pb:KR1c0059_WYG_025-13a>¶
　　　之世妃而已卬盛於豆一章諸家皆以為郊天¶
　　　配后稷之祭集註亦云此言其尊祖配天之祭¶
　　　今按誕我祀如何以下二章相續成文上言将¶
　　　祭之事下言正祭之事若以上為后稷之祀天¶
　　　下為武周之祀稷則卬盛于豆於上章文義不¶
　　　相貫續或以誕我祀以下俱指武周配稷之祀¶
　　　尤未可通上云以歸肇祀此云誕我祀如何二¶
　　　章文義正自相承不應以誕我祀為武周之祀¶
<pb:KR1c0059_WYG_025-13b>¶
　　　稷故今亦從鄭毛鄭舊分第三章八句第四章¶
　　　十句集註云第三章當十句第四章當八句如¶
　　　此則去呱訏路音韻諧恊呱聲載路文勢通貫¶
　　　而此詩八章皆十句八句相間為次又二章以¶
　　　後七章以前每章之首皆有誕字篇法尤為整¶
　　　齊今從之¶
　行葦忠厚也周家忠厚仁及草木故能内睦九族外¶
　尊事黄耉養老乞言以成其福禄焉¶
<pb:KR1c0059_WYG_025-14a>¶
　　内則凡養老五帝憲三王又乞言皆有惇史　黄¶
　　氏曰周家忠厚仁及草木此序詩者推本言之也¶
　　因成王睦族敬老而推本周家所以及草木之仁¶
　　見其積累之久而忠厚之至也　朱氏曰此詩因¶
　　行葦起興自戚戚兄弟至序賓不侮皆親睦九族¶
　　燕射之禮也自曾孫維主至以介景福皆尊事黄¶
　　耉乞言之禮也　申公說天子祭畢而燕父兄耆¶
　　老之詩¶
<pb:KR1c0059_WYG_025-14b>¶
敦彼行葦牛羊勿踐履方苞方體維葉泥泥¶
　興也　毛傳敦聚貎行道也　邱氏曰苞抱籜也¶
　鄭箋體成形也　朱註泥泥柔澤貎¶
　蘇氏曰道上之葦其為物也微矣仁人君子謂其方¶
　且茂盛也故禁牛羊使勿踐之而况於人乎此忠厚¶
　之至也¶
戚戚兄弟莫逺具爾或肆之筵或授之几¶
　賦也　毛傳戚戚内相親也　鄭箋具俱也　蘇氏¶
<pb:KR1c0059_WYG_025-15a>¶
　曰爾邇同近也　毛傳肆陳也¶
　吕氏曰敦彼行葦其可使牛羊踐履之乎戚戚兄弟¶
　其可踈逺而不親愛之乎　朱氏曰行道之葦不為¶
　牛羊所踐履故能甲坼成形泥然柔澤由物理以察¶
　人倫乃知兄弟内心相親出於天性相聚而處相依¶
　而生亦如葦然所以不可相逺當常相近而陳設宴¶
　飲以相親樂也　劉氏曰肆筵行燕禮也授几優尊¶
　也　鄭箋年稚者設筵而已老者加之以几　朱註¶
<pb:KR1c0059_WYG_025-15b>¶
　方開燕設席之初而慇懃篤厚之意藹然已見於言¶
　外矣讀者詳之¶
肆筵設席授几有緝御或獻或酢洗爵奠斝(斝古音/)¶
(古上去通韻亦隔句韻/)¶
　賦也　孔疏鋪陳曰筵藉之曰席　毛傳設席重席¶
　也　鄭箋緝續也御侍也　毛傳斝亦爵也夏曰醆¶
　殷曰斝周曰爵¶
　鄭箋兄弟之老者既肆之筵又為設重席既授之几¶
<pb:KR1c0059_WYG_025-16a>¶
　又有相續代而侍者進酒於客曰獻客答之曰酢主¶
　人又洗爵醻客客受而奠之不舉也用殷爵者尊兄¶
　弟也　劉氏曰續御所以優老不暫闕其侍從也¶
醓醢以薦或燔或炙嘉殽脾臄或歌或咢¶
　賦也　孔疏以肉作醤曰醢醓肉汁也　蘇氏曰醓¶
　醢葢醢之多汁者　鄭箋燔用肉炙用肝以脾臄為¶
　加故謂之嘉　李氏曰脾土臟也　毛傳臄函也¶
　孔疏口上曰臄口下曰函　毛傳歌者比於琴瑟也¶
<pb:KR1c0059_WYG_025-16b>¶
　徒撃鼓曰咢¶
　孔疏於獻酒之時則用醓醢并韭葅以薦進之又或¶
　燔其肉或炙其肝以為羞其正饌以外所加嘉殽則¶
　脾之與臄酒餚既備又作樂助歡以此燕樂族人也¶
　　李氏曰凡此皆親親之誠無不用其極也¶
敦弓既堅四鍭既鈞舍矢既均序賓以賢¶
　賦也　毛傳敦弓畵弓也天子敦弓　朱註堅勁也¶
　　孔疏金鏃翦羽謂之鍭鈞參亭也冬官矢人為鍭¶
<pb:KR1c0059_WYG_025-17a>¶
　矢參分一在前二在後注云三訂之而平者前有鐵¶
　重也　鄭箋舍釋也　邱氏曰均徧也四鍭徧釋之¶
　也射以中多者為賢¶
　朱註言既燕而射以為樂也　鄭箋序賓以賢謂以¶
　射中多少為次第　吕氏曰鄉射禮若右勝則曰右¶
　賢於左若左勝則曰左賢於右　虞惇按何休公羊¶
　注云天子雕弓諸侯彤弓大夫嬰弓士盧弓王者與¶
　同姓燕射故舉天子之弓言之¶
<pb:KR1c0059_WYG_025-17b>¶
敦弓既句既挾四鍭四鍭如樹序賓以不侮(鍭音胡平/)¶
(上去通韻/)¶
　賦也　孔疏句彀同引滿也　鄭箋射禮搢三挾一¶
　个既挾四鍭則徧釋矣　邱氏曰如樹如手就植之¶
　　朱註言貫革而堅正也　鄭箋不侮者敬也　朱¶
　註不侮不以中病不中者也射以中多為雋以不侮¶
　為徳　吕氏曰四鍭既鈞泛言射者也故曰序賓以¶
　賢四鍭如樹專言勝者也故曰序賓以不侮　孔疏¶
<pb:KR1c0059_WYG_025-18a>¶
　大射禮搢三挾一个謂卿大夫若其君則使人屬矢¶
　不親挾也¶
曾孫維主酒醴維醹酌以大斗以祈黄耉(斗古滴主反/)¶
(耉音矩/)¶
　賦也　毛傳曾孫成王也醹厚也大斗柄長三尺¶
　孔疏祈求也¶
　虞惇曰此及下章言成王之養老也　孔疏成王承¶
　先王之法度為主人而酒醴維厚矣遂酌大斗而獻¶
<pb:KR1c0059_WYG_025-18b>¶
　之以養黄耉之老人　吕氏曰酌大斗而祈黄耉頌¶
　禱與乞言皆在其中矣　嚴氏曰古者於旅也語因¶
　燕飲而求誨於老成人一話一言皆足為熏陶漸染¶
　之益不徒燕樂已也¶
黄耇台背以引以翼夀考維祺以介景福(平去入通韻/)¶
　賦也　鄭箋台鮐也大老則昔有鮐文引導翼輔也¶
　在前曰引在旁曰翼　毛傳祺吉也¶
　孔疏成王於此黄耉之老使人以禮在前導引之以¶
<pb:KR1c0059_WYG_025-19a>¶
　禮在旁輔翼之故得夀考維吉以助其受大福也¶
　　行葦八章章四句¶
　　　虞惇按此詩五章六章毛鄭以為將養老大射¶
　　　擇士王肅以為燕射葢王説是也吕祖謙云孔¶
　　　氏謂燕射在旅酬後為之不當設文於曾孫維¶
　　　主之上遂從鄭氏以為大射不知此篇乃成周¶
　　　燕宗族兄弟之詩非大射擇士時也儀禮燕射¶
　　　如鄉射之禮射雖畢而燕未終舉觶無算爵獻¶
<pb:KR1c0059_WYG_025-19b>¶
　　　酬尚多則酌大斗於既射之後亦豈不可又禮¶
　　　經無養老大射擇士之文而孔氏云養老與祭¶
　　　相類故亦射以擇士葢曲說也集註亦云既燕¶
　　　而射故今以燕射為正序賓以賢毛引矍相之¶
　　　圃不如鄭説簡當又此詩毛分七章二章章六¶
　　　句五章章四句鄭分八章章四句集註謂毛氏¶
　　　首章以四句興二句不成文理二章又不協韻¶
　　　鄭氏首章有起興無所興皆誤遂分四章章八¶
<pb:KR1c0059_WYG_025-20a>¶
　　　句愚意詩有全篇比興或一章但有比興無正¶
　　　義者如行露之首章卷阿之九章是也鄭氏首¶
　　　章之興於義無害故今仍鄭氏之舊作八章¶
　既醉太平也醉酒飽徳人有士君子之行焉¶
　　蘇氏曰周自文王至於成王而天下平無所復事¶
　　故君子作此詩言王與羣臣祭畢而燕於寢旅酬¶
　　至無算爵醉之以酒而飽之以徳臣之所以願其¶
　　君者反復而不厭此所謂太平也　陳氏曰君臣¶
<pb:KR1c0059_WYG_025-20b>¶
　　湛湎於上而天下之民榖粟不繼饑窮無聊君雖¶
　　有酒豈能獨樂夫維民俗安靖於下君臣肅恭於¶
　　上於是因祭祀之餘旅酬徧及非夫太平之時而¶
　　能若是　申公説王族與燕合行葦之詩¶
既醉以酒既飽以徳君子萬年介爾景福¶
　賦也　毛傳既者盡其禮終其事　朱註徳恩惠也¶
　　鄭箋君子成王也　朱註爾亦王也¶
　鄭箋成王祭宗廟旅酬下徧羣臣至無算爵故云醉¶
<pb:KR1c0059_WYG_025-21a>¶
　焉乃見十倫之義志意充滿是之謂飽徳成王有萬¶
　年之夀天又助之以大福謂五福也　孔疏福者備¶
　也備者大順之總名君子萬年夀也天被爾禄富也¶
　室家之壼康寧也昭明有融攸好徳也髙朗令終景¶
　命有僕考終命也下文具此五者故以是言之¶
既醉以酒爾殽既將君子萬年介爾昭明¶
　賦也　鄭箋殽俎實也　毛傳將行也　朱註昭明¶
　光大也　孔疏天助之以昭明之道謂使之政教常¶
<pb:KR1c0059_WYG_025-21b>¶
　善永作明君也¶
昭明有融髙朗令終令終有俶公尸嘉告¶
　賦也　朱註融明之盛也朗虚明也　毛傳俶始也¶
　　朱註公尸君尸也　鄭箋嘉告以善言告之謂嘏¶
　辭也¶
　鄭箋天既與爾以光明之道又使之長有髙明之譽¶
　而以善名終也　朱註欲善其終者必善其始今固¶
　未終也而既有其始矣於是公尸又嘉告之　吕氏¶
<pb:KR1c0059_WYG_025-22a>¶
　曰周之追王止於太王則宗廟之祭尸之尊者乃公¶
　尸也自既醉以酒至髙朗令終皆祭畢而燕頌禱之¶
　辭也自令終有俶至於卒章皆追道祭之受福以明¶
　頌禱之實也¶
其告維何籩豆静嘉朋友攸攝攝以威儀¶
　賦也　鄭箋静嘉潔清而羙也　朱註朋友賓客助¶
　祭者也　蘇氏曰攝撿也¶
　蘇氏曰尸之所以嘏主人者以其籩豆静嘉君臣相¶
<pb:KR1c0059_WYG_025-22b>¶
　敇以無違禮故也　孔疏攝者各自收斂以相助佐¶
　為威儀之事祭義所謂濟濟漆漆是也　毛傳恒豆¶
　之葅水草之和也其醢陸産之物也加豆陸産也其¶
　醢水物也籩豆之薦水土之品也不敢用常䙝味而¶
　貴多品所以交於神明者言道之徧至也　黄氏曰¶
　祭不在物而在誠誠之所可見者寓於威儀之間葢¶
　惟助祭者皆敬則主祭者之威儀自莫不敬矣謂本¶
　於朋友之攝可也　朱註自此至終篇皆述尸告之¶
<pb:KR1c0059_WYG_025-23a>¶
　辭¶
威儀孔時君子有孝子孝子不匱永錫爾類(平上去通/)¶
(韻/)¶
　賦也　朱註孝子主人之嗣子也儀禮祭祀之終有¶
　嗣舉奠　毛傳匱竭類善也¶
　吕氏曰成王與助祭者威儀甚得其宜又有嗣子之¶
　孝舉奠於後其孝可謂源源不竭矣神之錫爾之善¶
　宜其永久不替也　虞惇按祭義孝有三小孝用力¶
<pb:KR1c0059_WYG_025-23b>¶
　中孝用勞大孝不匱博施備物可謂不匱矣此詩不¶
　匱之義可相叅也¶
其類維何室家之壼君子萬年永錫祚&KR0601;(上去通韻/)¶
　賦也　孔疏宫中巷謂之壼　董氏曰壼内也自内¶
　以達外也　朱註祚福禄也&KR0601;子孫也錫之以善莫¶
　大於此¶
　孔疏天之錫爾以善云何乎謂以此善道施於室家¶
　而廣及於天下使汝有萬年之夀又長與汝以福禄¶
<pb:KR1c0059_WYG_025-24a>¶
　而施及子孫也天被爾禄景命有僕即祚也釐爾女¶
　士從以孫子即&KR0601;也此章舉其目下分言之　國語¶
　叔向曰類也者不忝前哲之謂也壼也者廣裕民人¶
　之謂也萬年也者令聞不忘之謂也祚&KR0601;也者子孫¶
　蕃育之謂也¶
其&KR0601;維何天被爾禄君子萬年景命有僕¶
　賦也　鄭箋被覆被也　毛傳僕附也¶
　朱註将使爾有子孫者先當使爾被天禄而為天命¶
<pb:KR1c0059_WYG_025-24b>¶
　之所附屬也下章乃言子孫之事¶
其僕維何釐爾女士釐爾女士從以孫子¶
　賦也　毛傳釐予也　鄭箋從隨也天既釐爾以女¶
　而有士行者謂生淑媛使為之妃又使生賢知之子¶
　孫以隨之謂傳世也¶
　　既醉八章章四句¶
　　　虞惇按此詩毛鄭孔朱四家無大異惟公尸之¶
　　　解從東萊讀詩記¶
<pb:KR1c0059_WYG_025-25a>¶
　鳬鷖守成也太平之君子能持盈守成神祗祖考安¶
　樂之也¶
　　孔疏天下太平治功之極物極則反或將喪之成¶
　　之既難守亦不易故美其能守神祗以人為主人¶
　　能守成則神祗亦安樂之矣　申公說祭之明日¶
　　繹公尸之樂歌　李氏曰繹尋繹前祭也¶
鳬鷖在涇公尸來燕來寜爾酒既清爾殽既馨公尸燕¶
飲福禄來成¶
<pb:KR1c0059_WYG_025-25b>¶
　興也　毛傳鳬水鳥　孔疏鷖鷗也　鄭箋涇水名¶
　　孔疏鳬鷖在水中得其處也　鄭箋爾斥王也¶
　毛傳馨香之逺聞也¶
　鄭箋祭祀既畢明日又設禮而與尸燕公尸之來燕¶
　也其心安寧羙成王事尸之禮備　蘇氏曰鳬鷖之¶
　為物也愿而遲公尸之安詳似之　孔疏爾酒殽清¶
　羙以公尸燕樂而飲之則為神所恱以此致福禄而¶
　來成汝孝子也燕尸之禮大夫謂之賔尸即用其祭¶
<pb:KR1c0059_WYG_025-26a>¶
　之日天子諸侯謂之繹以祭之明日春秋辛已有事¶
　于太廟壬午猶繹是也　杜氏曰天子不以公為尸¶
　諸侯不以卿為尸天子諸侯以卿大夫為尸皆取同¶
　姓之嫡卿大夫不以臣為尸皆以孫避君故也　徐¶
　氏曰楚茨鼔鐘送尸神保聿歸則祭畢之燕尸不與¶
　也尸何以不與以其象神故不敢留而為次日之燕¶
　也燕於次日尊尸也尊尸尊神也　錢氏曰宗廟之¶
　稱公尸謂自祖紺以上苐祀以天子之禮而不追王¶
<pb:KR1c0059_WYG_025-26b>¶
　服尸以先公之服則其稱公尸宜也而概稱公者統¶
　於尊也¶
鳬鷖在沙公尸來燕來宜爾酒既多爾殽既嘉公尸燕¶
飲福禄來為(為音譌/)¶
　興也　毛傳沙水旁也　鄭箋為猶助也¶
鳬鷖在渚公尸來燕來處爾酒既湑爾殽既脯公尸燕¶
飲福禄來下¶
　興也　鄭箋湑酒之泲者也　孔疏脯乾肉也¶
<pb:KR1c0059_WYG_025-27a>¶
鳬鷖在潨公尸來燕來宗既燕于宗福禄攸降公尸燕¶
飲福禄來崇¶
　興也　毛傳潨水㑹也宗尊也　鄭箋于宗宗廟也¶
　　吕氏曰崇積而髙大也¶
鳬鷖在亹公尸來止熏熏㫖酒欣欣燔炙芬芬公尸燕¶
飲無有後艱¶
　興也　毛傳亹山絶水也熏熏和恱也欣欣樂也芬¶
　芬香也　嚴氏曰艱猶患也　黄氏曰無有後艱者¶
<pb:KR1c0059_WYG_025-27b>¶
　非止一身之福而子孫無疆之福也¶
　　鳬鷖五章章六句¶
　　　虞惇按歐陽氏云在涇在沙皆言公尸和樂之¶
　　　意如水鳥得其所鄭氏强為分别以在沙喻祭¶
　　　四方萬物之尸在渚喻祭天地之尸在潨喩祭¶
　　　社稷山川之尸在亹喻祭七祀之尸皆穿鑿臆¶
　　　說不可從也¶
　假樂嘉成王也¶
<pb:KR1c0059_WYG_025-28a>¶
　　申公說公尸羙王者之詩¶
假樂君子顯顯令徳宜民宜人受禄於天保右命之自¶
大申之(上入平去通韻/)¶
　賦也　毛傳假嘉也　鄭箋君子成王也顯光也¶
　朱註民庶民也人在位者也　毛傳申重也¶
　鄭箋天嘉樂成王有光顯之善徳安民官人皆得其¶
　宜以受福禄於天　朱註天之於王猶反覆眷顧之¶
　而不厭既保之右之命之而又申重之也¶
<pb:KR1c0059_WYG_025-28b>¶
干禄百福子孫千億穆穆皇皇宜君宜王不愆不忘¶
率由舊章¶
　賦也　鄭箋干求也十萬曰億　吕氏曰穆穆敬也¶
　皇皇羙也　孔疏君諸侯也王天子也　鄭箋愆過¶
　率循也　劉氏曰舊章先王之禮樂政刑也¶
　蘇氏曰成王干禄而得百福故其子孫之蕃至於千¶
　億適為天子庶為諸侯無不穆穆皇皇以遵先王之¶
　法者　朱氏曰願其子孫之多而且賢也　謝氏曰¶
<pb:KR1c0059_WYG_025-29a>¶
　不愆則無聰明亂舊章之過不忘則常有繼志述事¶
　之羙¶
威儀抑抑徳音秩秩無怨無惡率由羣匹受禄無疆四¶
方之綱¶
　賦也　鄭箋抑抑宻也　毛傳秩秩有常也　朱註¶
　匹類也¶
　歐陽氏曰成王有威儀有令徳其臨下無有怨惡於¶
　人率用羣臣以共治之王享其福禄總其綱紀而已¶
<pb:KR1c0059_WYG_025-29b>¶
　　蘇氏曰無所不容故無怨無所不矜故無惡　嚴¶
　氏曰推誠樂與惟循用羣臣之賢故能受無疆之福¶
　為四方之綱　李氏曰人之才品髙下各有其類循¶
　其類而任之不以已之愛憎参其間大以成大小以¶
　成小所謂建官惟賢任事惟能也¶
之綱之紀燕及朋友百辟卿士媚于天子不解于位民¶
之攸塈(上去通韻/)¶
　賦也　董氏曰大曰綱小曰紀　蘇氏曰燕安也¶
<pb:KR1c0059_WYG_025-30a>¶
　毛傳朋友羣臣也　鄭箋媚愛也　朱註解惰也¶
　毛傳塈息也¶
　嚴氏曰成王於天下之治惟總其大綱而已大綱舉¶
　而小紀自隨則太平極治可傳於永久此無窮之福¶
　也羣臣與國同休是安及羣臣也　蘇氏曰成王綱¶
　紀四方而臣下頼之以安故外而百辟内而卿士思¶
　所以媚之者曰惟不解於位以使民獲休息也　吕¶
　氏曰泰誓曰友邦冡君酒誥曰大史友内史友則朋¶
<pb:KR1c0059_WYG_025-30b>¶
　友者合百辟卿士言之也君燕其臣臣媚其君此上¶
　下交而為泰之時也泰之時所憂者怠荒而已詩所¶
　以終於不解於位民之攸塈也方嘉之又規之者葢¶
　臯陶賡歌之意也民之勞逸在下而樞機在上上逸¶
　則下勞矣上勞則下逸矣不解於位乃民之所由以¶
　休息也¶
　　假樂四章章六句¶
　　　虞惇按首章保右命之鄭箋云成王之官人也¶
<pb:KR1c0059_WYG_025-31a>¶
　　　羣臣保右而舉之乃後命用之又用天意申勅¶
　　　之此誤也詩嘉成王之徳能受天禄不應獨舉¶
　　　官人一節也卒章燕及朋友箋云當與羣臣燕¶
　　　飲非獨樂族人而已亦非也之綱之紀與燕飲¶
　　　之意不相貫蘇氏訓燕為安而朱集註用之者¶
　　　是也三章威儀抑抑以下集註云此皆稱願其¶
　　　子孫之辭玩詩意主於嘉成王不應連章累牘¶
　　　頌羙其子孫畧於今王而詳於後嗣亦非體也¶
<pb:KR1c0059_WYG_025-31b>¶
　　　故今仍舊說云¶
　¶
　¶
　¶
　¶
　¶
　¶
　讀詩質疑卷二十五上¶
#+PROPERTY: JUAN 卷二十五下
<pb:KR1c0059_WYG_025-32a>¶
欽定四庫全書¶
　讀詩質疑卷二十五下¶
　　　　　　　　　　太僕寺少卿嚴虞惇撰¶
　公劉召康公戒成王也成王將涖政戒以民事羙公¶
　劉之厚於民而獻是詩也¶
　　孔疏公劉后稷之曾孫也后稷生不窋不窋生鞠¶
　　陶鞠陶生公劉公劉本封於邰王肅云公號也劉¶
　　名也王基曰公劉字也　金氏曰周家稱公自公¶
<pb:KR1c0059_WYG_025-32b>¶
　　劉始　史記夏后氏政衰去稷不務不窋失其官¶
　　而奔戎狄之間不窋孫公劉雖在戎狄之間復修¶
　　后稷之業務耕種行地宜自漆沮渡渭取材用行¶
　　者有資居者有畜積民頼其慶百姓懐之多徙而¶
　　保歸焉周道之興自此始故詩人歌樂思其徳¶
　　王氏曰周之有公劉言乎其時則甚㣲言乎其事¶
　　則甚勤稱時之甚㣲以戒其盈稱事之甚勤以懲¶
　　其逸葢召公之志也　申公説周報公劉召公述¶
<pb:KR1c0059_WYG_025-33a>¶
　　其事以訓嗣王使知民事之詩¶
篤公劉匪居匪康廼埸廼疆廼積廼倉廼裹餱糧于槖¶
于囊思輯用光弓矢斯張干戈戚揚爰方啟行¶
　賦也　毛傳篤厚也　朱註居安康寧也　董氏曰¶
　埸畔疆界也積露積也餱食糧糗也　毛傳小曰橐¶
　大曰囊輯和也　鄭箋干盾也戈句矛㦸也　毛傳¶
　戚斧揚鉞也　朱註方始也¶
　鄭箋厚乎公劉之為君也不以所居為居不以所安¶
<pb:KR1c0059_WYG_025-33b>¶
　為安邰國乃有疆埸也乃有委積囷倉也安安而能遷¶
　積而能散為夏人廹逐之故不忍鬭其民乃裹糧食於¶
　囊橐之中棄其餘而去思在和其民人用光大其道為¶
　今子孫之基於是整其師旅設其兵器方始開道而行¶
　遷於豳焉是其愛厚於民也　毛傳葢諸侯之從者十¶
　有八國　謝氏曰周人以忠厚為家法詩六章皆曰篤¶
　公劉言公劉之厚子孫不可忘也¶
篤公劉于胥斯原既庶既繁既順廼宣而無永歎陟則在¶
<pb:KR1c0059_WYG_025-34a>¶
巘復降在原何以舟之維玉及瑶鞞琫容刀(平上通韻/)¶
　賦也　毛傳胥相也　蘇氏曰宣導也　鄭笺陟升¶
　也　毛傳巘小山别於大山也舟帶也下曰鞞上曰¶
　琫　孔疏容刀容飾之刀¶
　蘇氏曰公劉之相此原以居民也其民則已繁庶矣¶
　公劉能順其所欲而導之以事故其民勞而不怨公¶
　劉則與之陟巘而降原民滋愛之於是相與進其玉¶
　瑶容刀之佩以帶之愛之至也　鄭箋由原而升巘¶
<pb:KR1c0059_WYG_025-34b>¶
　復下在原反覆之重居民也　吕氏曰躋攀跋渉賤¶
　者之事非貴者所能堪也公劉陟巘降原其勞如此¶
　視其何所佩服矣則維玉及瑶鞞琫容刀也以如是¶
　之佩服親如是之勞苦斯其所以為厚於民也歟¶
篤公劉逝彼百泉瞻彼溥原廼陟南岡乃覯于京京師¶
之野于時處處于時廬旅于時言言于時語語¶
　賦也　鄭箋逝徃也　蘇氏曰百泉衆水也　鄭箋¶
　溥廣也山脊曰岡　朱註京髙丘也京師髙丘而衆¶
<pb:KR1c0059_WYG_025-35a>¶
　居之也　鄭箋于於時是也　朱註處處居室也廬¶
　寄也旅賔旅也　毛傳直言曰言論難曰語¶
　蘇氏曰公劉之營京邑也審矣自下觀之則徃百泉¶
　而望廣原自上觀之則陟南岡而覯京師審其可處¶
　矣則經畫以定之曰此可以營居室此可以廬賔旅¶
　此可以施教令此可以議政事葢自遷豳至此而始¶
　有朝廷邑居之正焉　鄭箋謂安民館客施政令也¶
　　孔疏上既相地居民此言營立都邑　董氏曰所¶
<pb:KR1c0059_WYG_025-35b>¶
　謂京師者起於此其後世因以所都為京師　錢氏¶
　曰前章陟巘降原自北山而南望也此章陟岡覯京¶
　自南岡而北望也¶
篤公劉于京斯依蹌蹌濟濟俾筵俾几既登乃依乃造¶
其曹執豕于牢酌之用匏食之飲之君之宗之(平上通/)¶
(韻末二句韻未詳/)¶
　賦也　朱註依安也　鄭箋蹌蹌濟濟士大夫之威¶
　儀也俾使也　毛傳登登筵也依依几也　孔疏曹¶
<pb:KR1c0059_WYG_025-36a>¶
　羣牧之處也　鄭箋宗尊也　毛傳為之君為之大¶
　宗也¶
　鄭箋公劉之居於此京依而築宫室其既成也與羣¶
　臣飲酒以落之乃使人為之設筵几　孔疏賔來就¶
　燕既登席矣乃依几矣乃使人造其羣牧執豕於牢¶
　中以為飲酒之殽　毛傳執豕於牢新國殺禮也酌¶
　之用匏儉以質也　孔疏公劉於羣臣設饌以食之¶
　設酒以飲之已身與之為君與之為大宗也　錢氏¶
<pb:KR1c0059_WYG_025-36b>¶
　曰對異姓之臣稱君對同姓之臣稱宗　吕氏曰食¶
　之飲之君之宗之既饗燕而定經制使上下相維也¶
　公劉之為君久矣於是始曰君之者公劉整屬其民¶
　上則皆統於君下則各統於宗也古者建國立宗其¶
　事相須春秋之末晉執戎蠻子畀楚楚司馬置邑立¶
　宗以誘其遺民當典刑大壞之時暫為詐諼之計而¶
　猶必立宗前乎此者可知矣　虞惇按困學紀聞君¶
　之宗之周禮宗法始於此¶
<pb:KR1c0059_WYG_025-37a>¶
篤公劉既溥既長既景廼岡相其隂陽觀其流泉其軍¶
三單度其隰原徹田為糧度其夕陽豳居允荒¶
　賦也　毛傳景考日景也岡登髙岡也　孔疏山南¶
　為陽山北為隂　鄭箋三單三軍無羡卒也　朱註¶
　徹通也一井之田九百畝八家皆私田百畝同養公¶
　田耕則通力合作收則計畝均分謂之徹　毛傳山¶
　西曰夕陽　鄭箋允信也　毛傳荒大也¶
　鄭箋公劉之居豳也既廣其土地之東西又長其南¶
<pb:KR1c0059_WYG_025-37b>¶
　北既以日景定其經界復登山之脊相其隂陽寒暖¶
　所宜流泉浸潤所及皆為利民富國　孔疏知天氣¶
　宜其禾黍地利足以生物乃居處其民焉　鄭箋后¶
　稷上公之封大國之制三軍以其餘卒為羡今公劉¶
　遷豳民始從之丁夫適滿三軍之數無羡卒也度其¶
　隰田與原田之多少徹之使出稅以為國用什一而¶
　稅謂之徹　李氏曰周之徹法自公劉始　蘇氏曰¶
　於是又度其山西之田以廣之而豳人之居於此益¶
<pb:KR1c0059_WYG_025-38a>¶
　大　錢氏曰此章言宫室既定營建既畢於是授民¶
　之田則壌制賦立國之本務也公劉為夏諸侯夏后¶
　氏五十而貢公劉自以其意變而通之行徹法於國¶
　子孫仍之遂為定制　王氏曰大國三軍之法以治¶
　兵徹田什一之法以儲粟周家軍制賦法皆起於此¶
　　嚴氏曰三軍惟單賦法以徹兵食皆不病民厚之¶
　至也¶
篤公劉于豳斯館渉渭為亂取厲取鍛止基廼理爰衆¶
<pb:KR1c0059_WYG_025-38b>¶
爰有夾其皇澗遡其過澗止旅乃密芮鞫之即¶
　賦也　毛傳館舍也正絶流曰亂　朱註厲砥石也¶
　鍛鐵也理疆理也衆人衆也有財足也　毛傳皇過¶
　二澗名遡鄉也　朱註旅衆也　孔疏芮水之内也¶
　鞫水之外也即就也¶
　鄭箋公劉於豳作館室先使人度渭水為舟絶流而¶
　南取鍛厲斧斤之石以利器用伐材木給築事也¶
　朱註既止基於此矣乃疆理其田野則日益繁庶富¶
<pb:KR1c0059_WYG_025-39a>¶
　足其居有夾澗者有遡澗者其止居之衆日益宻乃¶
　復即芮鞫而居之而豳地日以廣矣此章又總叙其¶
　始終也　吕氏曰止旅乃密芮鞫之即風氣日開編¶
　氓日衆規模日廣有方興未艾之象周之王業兆於¶
　此矣¶
　　公劉六章章十句¶
　　　虞惇按既登乃依鄭以依為斧扆之扆云公劉¶
　　　負扆而立君之宗之鄭以為羣臣從而君之尊¶
<pb:KR1c0059_WYG_025-39b>¶
　　　之猶在邰也今從傳其軍三單註云三單未詳¶
　　　傳云三單相襲也謂初至之時慮有宼鈔故三¶
　　　重為軍以禦備也今從箋¶
　泂酌召康公戒成王也言皇天親有徳饗有道也¶
　　春秋傳風有采蘩采蘋雅有行葦泂酌昭忠信也¶
泂酌彼行潦挹彼注兹可以餴饎豈弟君子民之父母¶
(平上去通韻/)¶
　興也　毛傳泂逺也行潦流潦也餴餾也　孔疏餴¶
<pb:KR1c0059_WYG_025-40a>¶
　一烝米也餾飯氣流也烝米謂之饙饙必餾而熟之¶
　　毛傳饎酒食也¶
　朱註逺酌行潦挹之於彼而注之於此尚可以餴饎¶
　豈弟君子豈不為民之父母乎　鄭箋流潦水之薄¶
　者也酌而置之大器之中又挹之而注於此小器可¶
　以沃酒食之餴者以有忠信之徳齊潔之誠以薦之¶
　故也傳曰人不易物惟徳繄物樂以强教之易以說¶
　安之民皆有父之尊有母之親　朱氏曰民歸之如¶
<pb:KR1c0059_WYG_025-40b>¶
　父母則皇天親之饗之矣¶
泂酌彼行潦挹彼注兹可以濯罍豈弟君子民之攸歸¶
(平上通韻/)¶
　興也　毛傳濯滌也罍祭器¶
泂酌彼行潦挹彼注兹可以濯溉豈弟君子民之攸塈¶
(平上去通韻此詩合三章通一韻/)¶
　興也　毛傳溉清也　鄭箋塈息也¶
　　泂酌三章章五句¶
<pb:KR1c0059_WYG_025-41a>¶
　卷阿召康公戒成王也言求賢用吉士也¶
　　逸齋曰召公陳三詩以戒成王公劉厚民也泂酌¶
　　奉天也卷阿求賢也國家大政無出此三者¶
有卷者阿飄風自南豈弟君子來游來歌以矢其音(阿/)¶
(歌南音隔句韻/)¶
　虞惇曰比而興也　毛傳卷曲也　孔疏大陵曰阿¶
　　毛傳飄風廻風也　朱註君子成王也　毛傳矢¶
　陳也¶
<pb:KR1c0059_WYG_025-41b>¶
　鄭箋有大陵卷然而曲廻風從長養之方來入之喻¶
　王當屈體以待賢者　王氏曰有卷者阿則虚中屈¶
　體之大陵飄風自南則化養萬物之廻風不虚中則¶
　風無自而入不屈體則風無自而留其為陵也不大¶
　則其化養也不博王之求賢亦如此而已　朱氏曰¶
　召康公從成王遊卷阿之上託興於飄風以諷王之¶
　求賢此則總序以發端也¶
伴奐爾游矣優游爾休矣豈弟君子俾爾彌爾性似先¶
<pb:KR1c0059_WYG_025-42a>¶
公酋矣¶
　賦也　朱註伴奐閒暇之意爾君子皆指王也　鄭¶
　箋俾使也　董氏曰彌充也　毛傳酋終也¶
　吕氏曰自此以下皆召公陳其詠歌之辭也國家閒¶
　暇君臣游衍可謂伴奐而優游矣所願乎王者惟充¶
　其性至於無虧闕之地似先公之克終而已召公周¶
　之尊老故其祝王逺本先公不忘舊也祝之所以戒¶
　之也¶
<pb:KR1c0059_WYG_025-42b>¶
爾土宇昄章亦孔之厚矣豈弟君子俾爾彌爾性百神¶
爾主矣(厚音戸/)¶
　賦也　毛傳昄大也　蘇氏曰章著也¶
　李氏曰成王承文武之緒其土宇大而且著亦甚厚¶
　矣惟充其徳性然後可為宗廟社稷之主　吕氏曰¶
　天子者百神之主也苟以逸欲虧其性則天位難保¶
　将無以主百神矣¶
爾受命長矣茀禄爾康矣豈弟君子俾爾彌爾性純嘏¶
<pb:KR1c0059_WYG_025-43a>¶
爾常矣¶
　賦也　鄭箋茀福純大也予福曰嘏　蘇氏曰常常¶
　享之也¶
　吕氏曰此上三章皆歎羙祝戒之辭雖未及於求賢¶
　然成王之所以彌爾性而似先公主百神而常純嘏¶
　者果何以致之乎其意葢有在矣　虞惇按首章以¶
　卷阿興求賢而其意隐而未發也二章至四章極言¶
　夀考福禄之盛以廣王心而歆動之而歸重於彌爾¶
<pb:KR1c0059_WYG_025-43b>¶
　性究其所以彌爾性者則非求賢以自輔不可也故¶
　下章遂言得賢之事¶
有馮有翼有孝有徳以引以翼豈弟君子四方為則¶
　賦也　毛傳馮依翼輔也　朱註引導其前也翼相¶
　其左右也¶
　孔疏王之臣有善行可為馮依者有藝能可為輔翼¶
　者有至孝可為感化者有大徳可為軌訓者　朱註¶
　得賢以為引翼則徳日修而四方以為則矣自此章¶
<pb:KR1c0059_WYG_025-44a>¶
　以下乃言所以致福禄之由也　吕氏曰此章始明¶
　言賢者之益焉賢者之行非一端必曰有孝有徳何¶
　也蓋人主常與慈祥篤實之人處其所以興起善端¶
　涵養徳性鎮其躁而消其邪日改月化有不在言語¶
　之間者故宣王在内之臣唯曰張仲孝友而漢臣蕭¶
　望之亦謂張敞材輕非師傅之器皆此意也¶
顒顒卬卬如圭如璋令聞令望豈弟君子四方為綱¶
　賦也　毛傳顒顒温貎卬卬盛貎　蘇氏曰如圭如¶
<pb:KR1c0059_WYG_025-44b>¶
　璋純潔也¶
　鄭箋王有賢臣與之以禮義相切磋體貎則顒顒然¶
　敬順志氣則卬卬然髙朗如玉之有圭璋也人聞之¶
　則有善聲譽人望之則有善威儀　陳氏曰徳行如¶
　此故能為四方之綱紀　朱註此承上章言得馮翼¶
　孝徳之助則能如此而四方以為綱矣¶
鳯凰于飛翽翽其羽亦集爰止藹藹王多吉士維君子¶
使媚于天子(平上通韻羽字不入韻/)¶
<pb:KR1c0059_WYG_025-45a>¶
　興也　毛傳鳯凰靈鳥也雄曰鳯雌曰凰　鄭箋翽¶
　翽羽聲也　毛傳藹藹猶濟濟也　朱註君子亦王¶
　也　鄭箋媚順愛也¶
　吕氏曰自此以下廣言人材之盛也　錢氏曰君樂¶
　於得賢賢亦樂於得君君能以賢自輔則賢者争趨¶
　於朝隨所用而皆能盡職也　鄭箋因時鳯凰至故¶
　以喻焉¶
鳯凰于飛翽翽其羽亦傅于天藹藹王多吉人維君子¶
<pb:KR1c0059_WYG_025-45b>¶
命媚于庶人(平去通韻/)¶
　興也　鄭箋傅猶戾也命猶使也¶
　朱氏曰傅於天喻吉人在髙位也在髙位者藹藹而¶
　盛則能宣布王之命令而使膏澤下於民媚庶人所¶
　以媚天子也¶
鳯凰鳴矣于彼髙岡梧桐生矣于彼朝陽菶菶萋萋¶
雝雝喈喈(鳴生岡陽隔句韻/)¶
　朱註比而興也　毛朝山東曰朝陽　鄭箋鳯凰之¶
<pb:KR1c0059_WYG_025-46a>¶
　性非梧桐不棲非竹實不食　毛傳菶菶萋萋梧桐¶
　盛也雝雝喈喈鳯凰鳴也¶
　劉氏曰髙岡之鳯凰者髙世之賢才也朝陽之梧桐¶
　者治朝之賢君也惟其梧桐菶菶萋萋是以鳯凰雝¶
　雝喈喈由此觀之則君臣感㑹之機可想矣　朱氏¶
　曰此戒王誠於用賢也¶
君子之車既庶且多君子之馬既閑且馳矢詩不多維¶
以遂歌(馬音姥馳音陀車馬多馳隔句平上通韻/)¶
<pb:KR1c0059_WYG_025-46b>¶
　賦也　鄭箋庶衆閑習也¶
　朱註承上章之興也菶菶萋萋則雝雝喈喈矣君子¶
　之車馬則既庶而且閑矣其意若曰是亦足以待天¶
　下之賢者而不厭其多矣　李氏曰此言人君待賢¶
　之禮當如此其厚也賢者之道徳絶異於衆人苟以¶
　衆人待之則将拒而不至故其所以載之者車必庶¶
　而多馬必閑而馳而後君子至焉觀車馬之富則其¶
　禮意之厚可知矣　鄭箋我陳此詩不復多也欲今¶
<pb:KR1c0059_WYG_025-47a>¶
　遂為樂歌使王日聼之則不損今之成功也　王氏¶
　曰此詩非不多也召公以為不多者愛君之心無已¶
　也¶
　　卷阿十章六章章五句四章章六句¶
　　　虞惇按此詩以集註為善毛鄭皆誤也詩中豈¶
　　　弟君子皆指王無有稱其臣者鄭云樂易之君¶
　　　子來就王游而歌以陳其音一誤也鳯凰于飛¶
　　　翽翽其羽以喩吉士之多而鄭云衆鳥慕鳯凰¶
<pb:KR1c0059_WYG_025-47b>¶
　　　而來猶羣士慕賢者而徃仕二誤也維君子使¶
　　　君子亦指王曰君子又曰天子正朱子所云猶¶
　　　曰王于出征以佐天子也而鄭云王之朝多善¶
　　　士有君子在上位者率化之使親愛天子其說¶
　　　迂曲而難通三誤也有馮有翼有孝有徳皆指¶
　　　賢臣而鄭以有孝為成王有徳為羣臣謂王之¶
　　　祭祀擇賢者為之尸使祝贊道之扶翼之於上¶
　　　下文不相䝉四誤也有此四誤通篇之義俱失¶
<pb:KR1c0059_WYG_025-48a>¶
　　　惟首章有卷者阿鄭云喻王當屈體待賢者此¶
　　　為得之鳯凰一章鄭云因時鳯凰至故以喩焉¶
　　　歐陽氏辨之云成王時未嘗有鳯凰至今按竹¶
　　　書成王十八年鳯凰至而周書君奭篇亦曰耉¶
　　　造徳不降我則鳴鳥不聞鳴鳥鳯凰也則前此¶
　　　或嘗有鳯凰至未可知今亦無可考詩義亦不¶
　　　重此姑畧之首章來游來歌謂召公從王來游¶
　　　遂歌以諷王而朱註云召公因王之歌作此以¶
<pb:KR1c0059_WYG_025-48b>¶
　　　為戒未知何所據卷阿飄風義兼比興朱註但¶
　　　云賦也亦非是¶
　民勞召穆公刺厲王也¶
　　鄭箋厲王成王七世孫也¶
　　穆公康公十六世孫名虎　申公說厲王之時公¶
　　卿憂亂同列相戒而作此詩　虞惇按厲王無道¶
　　使衞誣監謗道路以目召穆公故微其詞託於戒¶
　　同列實所以刺王也¶
<pb:KR1c0059_WYG_025-49a>¶
民亦勞止汔可小康惠此中國以綏四方無縱詭隨以¶
謹無良式遏宼虐憯不畏明柔逺能邇以定我王¶
　賦也　鄭箋汔幾也惠愛也　毛傳中國京師也四¶
　方諸夏也　蘇氏曰詭隨不顧是非妄隨人者也¶
　鄭箋式用遏止也　毛傳憯曾也　朱註明天之明¶
　威也　毛傳柔安也　朱註能順習也¶
　鄭箋民之疲勞甚矣王幾可以小安之乎愛京師之¶
　人以安天下京師者諸夏之根本　蘇氏曰人未有¶
<pb:KR1c0059_WYG_025-49b>¶
　無故而妄隨人者惟無良之人将悦其君而竊其權¶
　以為宼虐則為之故無縱詭隨則無良之人肅而宼¶
　虐無畏之人止然後柔逺能邇而王室定矣　虞惇¶
　按後漢陳忠疏曰輕者重之端小者大之源故隄潰¶
　蟻穴氣洩鍼芒是以明者慎微智者察幾詩云無縱¶
　詭隨以謹無良葢所以崇本絶末鉤深之慮　吕氏¶
　曰一言而喪邦曰惟予言而莫予違則詭隨者誠覆¶
　邦家之人也無縱詭隨乃所以謹無良而遏宼虐也¶
<pb:KR1c0059_WYG_025-50a>¶
　此詩每章之始皆言民亦勞止恵此中國者欲王息¶
　民而固根本也中言無縱詭隨式遏宼虐者欲王謹¶
　察小人無使害政也章未皆丁寧反覆勸王之辭使¶
　之去危即安去惡從善也　萬時華曰大抵居髙位¶
　者喜軟熟而惡剛直小人欲進其身亦必未命先唯¶
　未令先諾逢迎謟諛容悦取寵人主不察而信之於¶
　是逞其無良之志肆其惛怓之口窮其罔極之惡露¶
　其醜厲之狀遂其繾綣之奸宼虐播於下民而國家¶
<pb:KR1c0059_WYG_025-50b>¶
　因之大壊無縱者明以辨之斷以絶之之謂也　春¶
　秋傳詩曰惠此中國以綏四方施之以寛也無縱詭¶
　隨以謹無良糾之以猛也柔逺能邇以定我王平之¶
　以和也¶
民亦勞止汔可小休惠此中國以為民逑無縱詭隨以¶
謹惛怓式遏宼虐無俾民憂無棄爾勞以為王休¶
　賦也　鄭箋休息也逑聚也　毛傳惛怓亂也　鄭¶
　箋勞猶功也　毛傳休羙也¶
<pb:KR1c0059_WYG_025-51a>¶
　鄭箋無廢女始時勤政事之功以為王之休羙述其¶
　始功者誘掖之也　虞惇曰無棄爾勞者託為語同¶
　列之辭實所以戒王也¶
民亦勞止汔可小息惠此京師以綏四國無縱詭隨以¶
謹罔極式遏宼虐無俾作慝敬慎威儀以近有徳¶
　賦也　鄭箋罔無極中也¶
　嚴氏曰詭隨之人無所不至所謂罔極也　李氏曰¶
　敬慎威儀則能親近有徳之人禮貌苟衰賢者去之¶
<pb:KR1c0059_WYG_025-51b>¶
　矣　吕氏曰此戒王逺小人近君子也¶
民亦勞止汔可小愒惠此中國俾民憂泄無縱詭隨以¶
謹醜厲式遏宼虐無俾正敗戎雖小子而式𢎞大¶
　賦也　毛傳愒息泄去也醜衆也　鄭箋厲惡也¶
　朱註正敗正道敗壊也　鄭箋戎猶汝也式用也¶
　鄭箋汝雖小子自遇而汝用事於天下甚廣大不可¶
　不慎也易曰君子出其言善則千里之外應之况其¶
　邇者乎出其言不善則千里之外違之况其邇者乎¶
<pb:KR1c0059_WYG_025-52a>¶
　是以此戒之¶
民亦勞止汔可小安惠此中國國無有殘無縱詭隨以¶
謹繾綣式遏宼虐無俾正反王欲玉汝是用大諫(平上/)¶
(去通韻/)¶
　賦也　毛傳賊義曰殘　蘇氏曰繾綣小人之固結¶
　其君者也　朱註正反反於正也¶
　王氏曰正敗者敗而已未盡反而為不正也正反則¶
　無正矣　鄭箋玉者君子比徳焉王乎我欲令汝如¶
<pb:KR1c0059_WYG_025-52b>¶
　玉然故作是詩用大諫正汝此穆公至忠之言　顧¶
　氏曰此本召穆公諫王之辭乃託為王意以戒公卿¶
　百執事之人故曰王欲玉汝是用大諫猶之轉予於¶
　恤而呼祈父從事不均而怨大夫所謂言之者無罪¶
　聞之者足以戒也豈亦監謗之時疾威之日不敢指¶
　斥而為是言乎然而亂君之國無治臣至於我即爾¶
　謀聼我囂囂則又不獨王之愎諫矣¶
　　民勞五章章十句¶
<pb:KR1c0059_WYG_025-53a>¶
　　　虞惇按此詩朱註從申公説以為同列相戒之¶
　　　辭今從序¶
　板凡伯刺厲王也¶
　　鄭箋凡伯周同姓周公之&KR0601;也入為王卿士　孔¶
　　疏春秋隠七年天王使凡伯來聘世在王朝蓋畿¶
　　内之國　申公說厲王用事之臣多懐不忠以致¶
　　禍敗公卿賦此以責之　虞惇按此詩雖託於責¶
　　同列其實以戒王猶上篇之意也¶
<pb:KR1c0059_WYG_025-53b>¶
上帝板板下民卒癉出話不然為猶不逺靡聖管管不¶
實于亶猶之未逺是用大諫(平上去通韻/)¶
　賦也　毛傳上帝斥王也板板反也　朱註卒盡也¶
　　毛傳癉病也　鄭箋猶謀也　毛傳管管無所依¶
　也亶誠也¶
　朱註上帝反其常道而使下民盡病矣其出言皆不¶
　合理為謀又不久逺　孔疏惟耽樂於目前不知禍¶
　之将至又無聖人之法度管管然以心自恣不實之¶
<pb:KR1c0059_WYG_025-54a>¶
　於誠信　李氏曰人苟知聖人之法度則必戰戰兢¶
　兢不敢苟作其心既無聖人矣則矯誣詐偽何所不¶
　至哉　鄭箋王之謀不能圖逺用是故我大諫王也¶
　　孔疏自此以下皆大諫也¶
天之方難無然憲憲天之方蹶無然泄泄辭之輯矣民¶
之洽矣辭之懌矣民之莫矣¶
　賦也　毛傳憲憲猶欣欣也蹶動也泄泄猶㳫㳫也¶
　輯和洽合懌悦莫定也¶
<pb:KR1c0059_WYG_025-54b>¶
　蘇氏曰天方為艱難以震動周室無為是欣欣而不¶
　顧㳫㳫而不已　鄭箋王者政教和悦順於民則民¶
　心合定此戒語時之大臣　李氏曰從來危亂之際¶
　惟政教號令足以收拾人心所謂安危在出令也¶
　虞惇按上章出話不然正與辭輯辭懌相反也¶
我雖異事及爾同寮我即爾謀聴我囂囂我言維服勿¶
以為笑先民有言詢于芻蕘(平去通韻/)¶
　賦也　毛傳寮官也　鄭箋即就也　毛傳囂囂猶¶
<pb:KR1c0059_WYG_025-55a>¶
　謷謷也　鄭箋服事也　毛傳芻蕘采薪者¶
　鄭箋我雖與爾職事異乃與爾同官俱為卿士我就¶
　女而謀忠告以善道女反聼我謷謷然不肯受我所¶
　言乃今之急事女無笑之古之賢者常言有疑事當¶
　謀之芻蕘匹夫匹婦或知及之况於我乎　吕氏曰¶
　不敢斥王託與執政公卿言而風之也¶
天之方虐無然謔謔老夫灌灌小子蹻蹻匪我言耄爾¶
用憂謔多将熇熇不可救藥¶
<pb:KR1c0059_WYG_025-55b>¶
　賦也　蘇氏曰謔謔戯侮也　鄭箋老夫凡伯自謂¶
　也　毛傳灌灌猶欵欵也蹻蹻驕貎　朱註耄老而¶
　昏也　毛傳熇熇熾盛也¶
　蘇氏曰言天方為虐安得以為戲而不信哉老者知¶
　其不可而盡其欵誠以告之少者不信而驕之故曰¶
　非我老耄而妄言乃汝以憂為戲耳夫憂未至而救¶
　之猶可為也茍俟其益多則如火之盛不可復救矣¶
　　孔疏如人病甚不可救以藥也¶
<pb:KR1c0059_WYG_025-56a>¶
天之方懠無為夸毗威儀卒迷善人載尸民之方殿屎¶
則莫我敢葵喪亂蔑資曾莫惠我師(平去通韻/)¶
　賦也　毛傳懠怒也夸毗體柔也　王氏曰載尸不¶
　言不為飲食而已者也　毛傳殿屎呻吟也　鄭箋¶
　葵揆也　毛傳蔑無資財也　鄭箋師衆也¶
　鄭箋天方行威怒女無夸毗以形體順從之君臣之¶
　威儀盡迷亂賢人君子則如尸矣不復言語也時厲¶
　王虐而弭謗　朱註民方愁苦呻吟而莫敢揆度其¶
<pb:KR1c0059_WYG_025-56b>¶
　所以然者是以至於喪亂困竭而卒無能惠我師者¶
　也　顧氏曰夏侯湛云居位者以善身為静以寡交¶
　為慎以弱斷為重以怯言為信白居易云拱黙保位¶
　者為明智柔順安身者為賢能直言危行者為狂愚¶
　中立守道者為凝滯故朝寡敢言之士庭鮮執咎之¶
　臣羅㸃云無所可否曰得體與世浮沉曰有量衆皆¶
　黙已獨言曰沽名衆皆濁已獨清曰立異此三言者¶
　可謂痛切而深至也從古惟體柔之人常足為人心¶
<pb:KR1c0059_WYG_025-57a>¶
　世道之禍至於佞謟日熾剛克消亡朝多㳫㳫之流¶
　士保容容之福胥天下化為巧言令色孔壬而後已¶
　綱紀日壊家國隨之然則喪亂之所從生豈不階於¶
　夸毗之輩乎¶
天之牖民如壎如篪如璋如圭如取如擕擕無曰益牖¶
民孔易民之多辟無自立辟(多辟之辟音僻立辟之辟/)¶
(音璧/)¶
　賦也　毛傳牖道也壎篪言和也圭璋言合也　蘇¶
<pb:KR1c0059_WYG_025-57b>¶
　氏曰取擕言易也　鄭箋辟邪也　毛傳辟法也¶
　朱註壎倡而篪和璋判而圭合取求擕得而無所費¶
　　鄭箋王之道民以禮義則民和合而從之如此¶
　蘇氏曰聖人之導民如暗者之願明而為之牖焉導¶
　其天也故其導之也擕之而已不求益於民故導之¶
　甚易　孔疏言上為善政民必從之是甚易也今民¶
　之所行多邪僻者乃汝君臣之過女無自謂所建立¶
　者為法當更改行以化民無得行此惡政也¶
<pb:KR1c0059_WYG_025-58a>¶
价人維藩大師維垣大邦維屏大宗維翰懐徳維寧宗¶
子維城無俾城壊無獨斯畏(屏與寧城韻翰與藩垣韻/)¶
　賦也　朱註价大也大徳之人也　蘇氏曰大師大¶
　衆也大邦大諸侯也大宗强族也宗子同姓也　朱¶
　註藩籬也　毛傳垣墻也　王氏曰屏樹也　毛傳¶
　翰幹也　吕氏曰前告以為治之本此告以為治之¶
　輔也　荀子曰君人者愛民而安好士而勞兩者無¶
　一焉而亡詩曰价人維藩大師維垣此之謂也　春¶
<pb:KR1c0059_WYG_025-58b>¶
　秋傳曰君其修徳而固宗子何城如之¶
敬天之怒無敢戲豫敬天之渝無敢馳驅昊天曰明及¶
爾出王昊天曰旦及爾游衍(平去上去通韻/)¶
　賦也　鄭箋渝變也　毛傳馳驅自恣也　鄭箋及¶
　與也　毛傳王徃也旦亦明也游行衍溢也¶
　朱註天之聰明無所不及不可以不敬也板板也難¶
　也蹶也虐也懠也其怒而變也甚矣而王之君臣不¶
　之敬也亦知其有日監在兹者乎　鄭箋昊天在上¶
<pb:KR1c0059_WYG_025-59a>¶
　人仰之皆謂之明常與女出入徃來游溢相從視女¶
　所行善惡可不慎乎　張氏曰天體物而不遺猶仁¶
　體事而無不在也禮儀三百威儀三千無一事而非¶
　仁也昊天曰明及爾出王昊天曰旦及爾游衍無一¶
　物之不體也　朱氏曰天者理而已理無徃而不在¶
　故天無徃而不監知此則敬天之意常存而易亂為¶
　治無難矣此一詩之要㫖也　李氏曰末章所陳文¶
　王之在帝左右也而凡伯以此告厲王者葢古人責¶
<pb:KR1c0059_WYG_025-59b>¶
　難於君無非堯舜禹湯之道也¶
　　板八章章八句¶
　　　虞惇按朱子從申公説以此為責同列之詩其¶
　　　實託於同列以戒王與民勞同意上帝板板亦¶
　　　與菀栁上帝甚蹈正同假上帝之尊以斥王而¶
　　　朱子以上帝為天帝誤矣出話不然云云即承¶
　　　上帝說下語意顯然不煩廻䕶其他訓釋諸家¶
　　　畧同惟無自立辟從鄭不從朱价人維藩從朱¶
<pb:KR1c0059_WYG_025-60a>¶
　　　不從鄭¶
　生民之什十篇六十五章四百三十三句¶
　¶
　¶
　¶
　¶
　¶
　¶
<pb:KR1c0059_WYG_025-60b>¶
　¶
　¶
　¶
　¶
　¶
　¶
　¶
　讀詩質疑卷二十五下¶
