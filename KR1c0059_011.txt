# -*- mode: mandoku-view -*-
#+TITLE: 讀詩質疑
#+DATE: 2015-09-23 09:37:10
#+PROPERTY: JUAN 11
<pb:KR1c0059_WYG_011-1a>¶
欽定四庫全書¶
　讀詩質疑卷十一¶
　　　　　　　　　　太僕寺少卿嚴虞惇撰¶
　秦¶
　　鄭譜曰秦者隴西谷名於禹貢近雍州鳥䑕之山¶
　　堯時有伯翳者實臯陶之子佐禹治水水土平舜¶
　　命作虞官掌上下草木鳥獸賜姓曰嬴歴夏商興¶
　　衰世有人焉周孝王使其末孫非子養馬於汧渭¶
<pb:KR1c0059_WYG_011-1b>¶
　　之間孝王為伯翳能知禽獸之言子孫不絶故封¶
　　非子為附庸邑之於秦谷至曾孫秦仲宣王又命¶
　　作大夫始有車馬禮樂侍御之好國人美之秦之¶
　　變風作秦仲之孫襄公平王初興兵討西戎以救¶
　　周平王東遷王城乃以岐豐之地賜之始列為諸¶
　　侯遂横有周西都宗周畿内八百里之地其封域¶
　　東至迤山在荆岐終南惇物之野至𤣥孫徳公又¶
　　徙於雍云　蘇氏曰伯翳之後子孫當夏商之間¶
<pb:KR1c0059_WYG_011-2a>¶
　　或在中國或在夷狄商之衰也中潏居西戎以保¶
　　西垂六世孫大雒生成及非子孝王邑非子於秦¶
　　至宣王時犬戎滅成之族宣王命秦仲為大夫誅¶
　　西戎不克見殺平王東遷秦仲之孫襄公興兵救¶
　　周平王賜之岐豐之田列為諸侯後二十九世而¶
　　并諸侯有天下　漢書地理志秦地於禹貢時跨¶
　　雍梁二州詩風兼秦豳兩國天水隴西山多林木¶
　　民以板為室屋及安定北地上郡西河皆迫近戎¶
<pb:KR1c0059_WYG_011-2b>¶
　　狄修習戰備髙上氣力以射獵為先故秦詩曰在¶
　　其板屋又曰王于興師修我甲兵與子偕行及車¶
　　粼駟驖之詩小戎之篇皆言車馬田狩之事吴札¶
　　觀樂為之歌秦曰此之謂夏聲夫能夏則大大之¶
　　至也其周舊乎　孔疏季札聞歌秦曰此之謂夏¶
　　聲杜預云秦本在西戎汧隴之西秦仲始有禮樂¶
　　車馬去戎狄之音而有諸夏之聲　李氏曰鄭風¶
　　都曼齊風闡緩秦風廉勁亦由風聲氣俗使然¶
<pb:KR1c0059_WYG_011-3a>¶
　　朱註岐豐之地文王用之以興二南之化如彼其¶
　　忠且厚也秦人用之未幾而一變其俗見於詩者¶
　　大抵尚氣概先勇力已悍然有招八州而朝同列¶
　　之氣何哉葢雍州土厚水深其民敦重質直不為¶
　　浮靡以善導之則易以興起而篤於仁義以猛驅¶
　　之則其强毅果敢之資亦足以强兵力農而成富¶
　　强之業非山東諸國所及也嗚呼後世欲為定都¶
　　立國之計者尚當監乎此而凡有國者其於導民¶
<pb:KR1c0059_WYG_011-3b>¶
　　之路尤不可不謹其所之也　朱氏曰或問秦有¶
　　風而吴楚無風何也曰吴楚僣王猾夏外之故無¶
　　風　虞惇曰杞用夷禮蔡服於楚滕薛役於宋故¶
　　皆無風¶
　車鄰美秦仲也秦仲始大有車馬禮樂侍御之好焉¶
有車鄰鄰有馬白顛未見君子寺人之令¶
　賦也　毛傳鄰鄰衆車聲也白顛的顙也寺人内小¶
　臣也　鄭箋欲見國君者先令寺人傳告之¶
<pb:KR1c0059_WYG_011-4a>¶
　朱註國人創見而誇美之也¶
阪有漆隰有栗既見君子並坐鼓瑟今者不樂逝者其¶
耋¶
　興也　毛傳陂者曰阪下濕曰隰耋老也八十曰耋¶
　　鄭箋阪有漆隰有栗喻秦仲之君臣各得其宜也¶
　並坐鼓瑟君臣以閒暇燕飲相安樂也　范氏曰今¶
　者不樂恐失時也　吕氏曰既見君子並坐鼓瑟簡¶
　易相親之俗也今者不樂逝者其耋悲歌慷慨之氣¶
<pb:KR1c0059_WYG_011-4b>¶
　也秦之强以此而止於為秦者亦以此¶
阪有桑隰有楊既見君子並坐鼓簧今者不樂逝者其¶
亡¶
　興也　毛傳簧笙也¶
　虞惇曰秦始立國而寺人首見於風詩秦之用寺人¶
　舊矣其後遂以寺人亡天下¶
　　車鄰三章一章四句二章章六句¶
　駟驖美襄公也始命有田獸之事園囿之樂焉¶
<pb:KR1c0059_WYG_011-5a>¶
　　鄭箋始命命為諸侯也秦始附庸也¶
駟驖孔阜六轡在手公之媚子從公于狩(上去通韻/)¶
　賦也　毛傳驖驪阜大也　孔疏駟馬當八轡言六¶
　轡者以驂馬内轡納之於觖故在手者唯六轡也馬¶
　碩大而馴服御者以手執轡而已不假控制也　毛¶
　傳媚子能以道媚於上下者冬獵曰狩　鄭箋媚子¶
　從公往狩言襄公親賢也¶
奉時辰牡辰牡孔碩公曰左之舎拔則獲¶
<pb:KR1c0059_WYG_011-5b>¶
　賦也　毛傳時是辰時也禮冬獻狼夏獻麋春秋獻¶
　鹿豕羣獸　朱註奉之者虞人驅以待射也碩肥大¶
　也拔矢括也　董氏曰五御三曰逐禽左自左膘而¶
　射之逹於右腢為上殺　孔疏戒御者從左而逐之¶
　公親射之舎矢則獲言善射也¶
遊于北園四馬既閑輶車鸞鑣載獫歇驕¶
　賦也　朱註田事畢矣乃遊於北園　毛傳閑習也¶
　輶輕也　鄭箋輕車驅逆之車　朱註鸞鈴也效鸞¶
<pb:KR1c0059_WYG_011-6a>¶
　鳥之聲鑣馬銜也　鄭箋置鸞於鑣異於乗車也¶
　孔疏乗車鸞在衡和在軾　毛傳獫歇驕田犬也長¶
　喙曰獫短喙曰歇驕　朱註以車載犬休其足力也¶
　韓愈畫記有騎擁田犬者亦此類¶
　朱氏曰一章言其往而狩二章言其狩而獲三章言¶
　其獲而息也¶
　　駟驖三章章四句¶
　　　虞惇按公之媚子朱註云媚子所親愛者也今¶
<pb:KR1c0059_WYG_011-6b>¶
　　　從毛遊于北園鄭箋云公所以田則克獲者乃¶
　　　平居遊於北園時習之也載獫歇驕云載始也¶
　　　謂逹其摶噬始成之也今從朱¶
　小戎美襄公也備其兵甲以討西戎西戎方强而征¶
　伐不休國人則矜其車甲婦人能閔其君子焉¶
　　虞惇按史記秦仲為西戎所殺莊公伐西戎破之¶
　　及西戎弑幽王襄公討西戎以救周襄公十二年¶
　　伐戎至岐而卒　王氏曰後漢書西羌傳秦襄公¶
<pb:KR1c0059_WYG_011-7a>¶
　　攻戎救周及平王之未戎逼諸夏自隴山以東及¶
　　乎伊洛往往有戎於是渭首有狄䝠邽兾之戎涇¶
　　北有義渠之戎洛川有大荔之戎渭南有驪戎伊¶
　　洛有楊拒泉臯之戎穎首以西有蠻氏之戎　張¶
　　氏曰車鄰駟驖小戎諸篇武事備矣葢其地與戎¶
　　錯而秦仲以來武事最勝故能使秦霸有天下而¶
　　其後亦以强兵黷武不二世而亡夫其嚴急之風¶
　　與三代之温柔敦厚者相去逺矣¶
<pb:KR1c0059_WYG_011-7b>¶
小戎俴收五楘梁輈游環脅驅隂靷鋈續文茵暢轂駕¶
我騏馵言念君子温其如玉在其板屋亂我心曲(續徐/)¶
(邈辭屢反收輈一韻驅續馵平去入一韻玉屋曲一韻/)¶
(不必强叶集註八句通叶一韻非是/)¶
　賦也　毛傳小戎兵車也俴淺收軫也　孔疏軫者¶
　車前後兩端之横木所以收斂所載者也淺收者對¶
　大車平地任載之軫為淺也兵車當輿之内從前軫¶
　至後軫帷深四尺四寸大車前軫至後軫深八尺兵¶
<pb:KR1c0059_WYG_011-8a>¶
　車比之為淺也　毛傳五五束也楘歴録也梁輈輈¶
　上句衡也一輈五束束有歴録　孔疏輈從軫以前¶
　稍曲而上至衡則嚮下句之衡横於輈下而輈形穹¶
　隆如屋之梁又以皮革五道束之每束皆有文章歴¶
　録然也　毛傳游環靷環也游在背上所以禦出也¶
　脅驅慎駕具所以止入也　朱註以皮為環當服馬¶
　之背上游移無定處引驂馬之外轡貫之驂馬欲出¶
　此環牽之所以禦出也脅驅亦皮為之前繫於衡後¶
<pb:KR1c0059_WYG_011-8b>¶
　繫於軫當服馬之脅驂馬欲入此皮約之所以止入¶
　也　毛傳隂掩軌也　孔疏軌在軾前而以板横側¶
　掩之所以隂映此軌也　孔疏靷所以引也　孔疏¶
　車輪長六尺六寸止容二服驂馬頸不當衡别以皮¶
　為二靷繫於隂板之上令驂馬引之左傳兩靷將絶¶
　是也　孔疏鋈沃也　毛傳續續靷也　朱註隂板¶
　之上有續靷之處銷白金灌沃其環以為飾也　孔¶
　疏茵者車上之褥文茵用虎皮為之有文采也　毛¶
<pb:KR1c0059_WYG_011-9a>¶
　傳暢轂長轂也　孔疏轂所以貫輪者大車之轂長¶
　尺有半兵車之轂長三尺二寸比大車為長也　毛¶
　傳騏騏文也左足白曰馵　朱註君子婦人目其夫¶
　也　孔疏板屋西戎之俗以板為屋也　鄭箋心曲¶
　心之委曲也¶
　朱註西戎者秦之臣子不共戴天之仇也襄公上承¶
　王命往而征之故從役之家人先誇車甲之盛而後¶
　及其私情葢以義興師雖婦人亦知勇於赴敵而無¶
<pb:KR1c0059_WYG_011-9b>¶
　所怨矣¶
四牡孔阜六轡在手騏駵是中騧驪是驂龍盾之合鋈¶
以觼軜言念君子温其在邑方何為期胡然我念之(阜/)¶
(手一韻驂合軜邑平入通一韻期之一韻中字不入韻/)¶
(不必叶詩多不用韻之句疑者闕之可也/)¶
　賦也　鄭箋赤馬黒鬛曰駵　毛傳黄馬黒喙曰騧¶
　　鄭箋中中服也驂兩騑也　朱註盾干也　孔疏¶
　畫龍於盾合而載之以蔽車也　朱註觼環之有舌¶
<pb:KR1c0059_WYG_011-10a>¶
　者　毛傳軜驂内轡也　朱註置觼於軾前以繫軜¶
　故謂之觼軜亦銷沃白金以為飾也邑西鄙之邑也¶
　方將也將以何時為還期乎何為使我念之極也¶
俴駟孔羣厹矛鋈錞蒙伐有苑虎韔鏤膺交韔二弓竹¶
閉緄縢言念君子載寢載興厭厭良人秩秩徳音(錞釋/)¶
(文音敦羣錞苑平上通一韻膺弓縢興一韻末二句韻/)¶
(未詳/)¶
　賦也　孔疏俴駟四馬皆用淺薄之金為甲欲其輕¶
<pb:KR1c0059_WYG_011-10b>¶
　而易旋習也　鄭箋羣和調也　毛傳厹三隅矛也¶
　　孔疏矛鋭底曰鐏平底曰錞鋈錞鋈以白金為其¶
　錞也　鄭箋蒙厖也　孔疏伐中干也干大者曰櫓¶
　中者曰伐　朱註苑文貎畫雜鳥之羽於伐苑然有¶
　文也　毛傳韔弓室也　孔疏虎韔虎皮為之　補¶
　傳曰膺胷也謂弓室之胷以金鏤飾之也　孔疏交¶
　韔交二弓於韔中謂顛倒安置之二弓備折壊也¶
　朱註閉弓檠也儀禮作䪐　毛傳緄繩縢約也　孔¶
<pb:KR1c0059_WYG_011-11a>¶
　疏以竹為閉置於弓隈以繩約之而後納於韔　朱¶
　註檠弓體使正也厭厭安也秩秩有序也　鄭箋閔¶
　其君子寢興之勞又思其性與徳也¶
　　小戎三章章十句¶
　　　虞惇按此詩車甲弓矛之制孔疏最詳集註增¶
　　　損字句尤較明顯今參用之虎韔鏤膺從逸齋¶
　　　補傳以上下文皆言弓不應鏤膺二字獨言馬¶
　　　嚴氏詩緝亦主此義也¶
<pb:KR1c0059_WYG_011-11b>¶
　蒹葭刺襄公也未能用周禮將無以固其國焉¶
蒹葭蒼蒼白露為霜所謂伊人在水一方遡洄從之道¶
阻且長遡游從之宛在水中央¶
　吕氏曰比也　毛傳蒹薕葭蘆也蒼蒼盛也逆流而¶
　上曰遡洄順流而渉曰遡游¶
　毛傳白露凝戾為霜然後嵗事成喻國家待禮然後¶
　興　歐陽氏曰蒹葭必待霜然後堅實秦必用周禮¶
　以變其夷狄之俗　程氏曰順而求之則易且近逆¶
<pb:KR1c0059_WYG_011-12a>¶
　而求之則艱且逺　吕氏曰此詩全篇皆比也所謂¶
　伊人猶曰所謂此理也葢指周禮也襄公所以未能¶
　用周禮者疑其迂耳若孝公云安能邑邑待數十百¶
　年以成帝王也故詩人諷之以禮甚易且近特人求¶
　之非其道耳　嚴氏曰周弱而緜秦强而顛禮之存¶
　亡異也¶
蒹葭凄凄白露未晞所謂伊人在水之湄溯洄從之道¶
阻且躋遡游從之宛在水中坻¶
<pb:KR1c0059_WYG_011-12b>¶
　比也　程氏曰凄凄青蒼之間也　毛傳晞乾也¶
　陸氏曰水草交為湄　鄭箋躋升也言難至也　毛¶
　傳坻小渚也¶
蒹葭采采白露未已所謂伊人在水之涘遡洄從之道¶
阻且右遡游從之宛在水中沚(右音以/)¶
　比也　朱註采采盛而可采也　毛傳涘厓也右出¶
　其右也¶
　蘇氏曰蒹葭之方盛也蒼然其强勁而不適於用至¶
<pb:KR1c0059_WYG_011-13a>¶
　白露凝戾為霜然後堅成可施用於人秦起西垂與¶
　戎狄雜居本以强兵富國為先襄公耕戰自力而不¶
　知以禮義終成之豈不蒼然盛哉然君子以為未成¶
　也故其後世狃於利而不知義至商君厲之以法卒¶
　勝天下既勝之後二世而亡其數有以取之矣¶
　　蒹葭三章章八句¶
　　　虞惇按毛傳於此詩簡而未逹鄭箋以蒹葭蒼¶
　　　蒼喻衆民不服所謂伊人為知周禮之賢人不¶
<pb:KR1c0059_WYG_011-13b>¶
　　　若讀詩記之意味深長也故今從之朱子不主¶
　　　小序大約以為懐人之詩若在鄭衞篇中恐亦¶
　　　不免於淫女望其所思而不來之説矣¶
　終南戒襄公也能取周地始為諸侯受顯服大夫美¶
　之故作是詩以戒勸之¶
　　子貢傳襄公克戎始取周地秦人矜之賦終南¶
　　歐陽氏曰按史記平王封襄公為諸侯賜之岐以¶
　　西之地襄公十二年伐戎至岐而卒子文公立十¶
<pb:KR1c0059_WYG_011-14a>¶
　　六年伐戎戎敗走遂收周餘民而有之地至岐葢¶
　　自戎侵奪岐豐周遂東遷雖以岐豐賜秦使自攻¶
　　取而終襄公世不能取之但嘗一以兵至岐至文¶
　　公始逐戎而取岐豐之地¶
終南何有有條有梅君子至止錦衣狐裘顔如渥丹其¶
君也哉(裘古渠之反後並同梅裘哉韻本通不必叶/)¶
　興也　毛傳終南周之名山也條槄梅柟也　鄭箋¶
　至止受命服於天子而來也諸侯狐裘錦衣以裼之¶
<pb:KR1c0059_WYG_011-14b>¶
　渥厚漬也渥丹言赤而澤也¶
　鄭箋名山髙大宜有茂木喻人君有盛徳乃宜有顯¶
　服　蘇氏曰終南則有草木以自衣被而成其深君¶
　子則有章服以自嚴飾而成其尊　范氏曰有其服¶
　有其容必徳足以稱之其君也哉戒之之辭也　孔¶
　疏君當務崇明徳無使不宜言其宜以戒不宜也¶
終南何有有紀有堂君子至止黻衣繡裳佩玉將將夀¶
考不忘¶
<pb:KR1c0059_WYG_011-15a>¶
　興也　毛傳紀山基也堂畢道平如堂也黒與青謂¶
　之黻五色備謂之繡　朱註不忘者欲其居此位服¶
　此服長久而安寜也¶
　　終南二章章六句¶
　黄鳥哀三良也國人刺穆公以人從死而作是詩也¶
　　春秋傳秦伯任好卒以子車氏之三子奄息仲行¶
　　鍼虎為殉皆秦之良也國人哀之為之賦黄鳥君¶
　　子曰秦穆之不為盟主也宜哉死而棄民先王違¶
<pb:KR1c0059_WYG_011-15b>¶
　　世猶貽之法而况奪之善人乎君子是以知秦之¶
　　不復東征也　孔疏殺人以葬璇環其左右曰殉¶
　　秦本紀穆公卒葬於雍從死者百七十人然則死¶
　　者多矣獨哀三良者傷善人也　朱註史記秦武¶
　　公卒初以人從死死者六十六人至穆公遂用百¶
　　七十七人而三良與焉葢其初特出於戎狄之俗¶
　　無明王賢霸以討其罪於是習以為常雖穆公之¶
　　賢而不免論者徒閔三良之不幸而嘆秦之衰至¶
<pb:KR1c0059_WYG_011-16a>¶
　　於王政不綱諸侯擅命殺人不忌則莫知其為非¶
　　也嗚呼俗之敝也久矣其後始皇之葬後宫皆令¶
　　從死工匠生閉墓中尚何怪哉　蘇氏曰三良之¶
　　死穆公之命也康公從其言而不改其亦異於魏¶
　　顆矣故黄鳥之詩交譏之也　朱氏曰三人者不¶
　　食其言以死從君而詩人不以為美者死不為義¶
　　不足美也¶
交交黄鳥止于棘誰從穆公子車奄息維此奄息百夫¶
<pb:KR1c0059_WYG_011-16b>¶
之特臨其穴惴惴其慄彼蒼者天殱我良人如可贖兮¶
人百其身(棘息特與穴慄各為韻不必叶/)¶
　興也　李氏曰交交飛而往來之貎　孔疏止於棘¶
　得其所也　毛傳子車氏奄息名　朱註特傑出之¶
　稱穴壙也惴惴懼貎　毛傳慄悼殱盡良善也¶
　蘇氏曰臣之託君猶黄鳥之止木交交而和鳴今三¶
　子不得其死曾鳥之不若也　孔疏秦人哀傷三子¶
　之死臨視其穴惴然悼慄乃愬之於天　鄭箋若可¶
<pb:KR1c0059_WYG_011-17a>¶
　以他人贖之者人皆願百其身謂一身百死猶為之¶
　惜善人之甚¶
交交黄鳥止于桑誰從穆公子車仲行維此仲行百夫¶
之防臨其穴惴惴其慄彼蒼者天殱我良人如可贖兮¶
人百其身¶
　興也　鄭箋防猶當也一人當百夫也¶
交交黄鳥止于楚誰從穆公子車鍼虎維此鍼虎百夫¶
之禦臨其穴惴惴其慄彼蒼者天殱我良人如可贖兮¶
<pb:KR1c0059_WYG_011-17b>¶
人百其身¶
　興也　毛傳禦當也¶
　　黄鳥三章章十二句¶
　　　虞惇按交交黄鳥止於棘止棘謂得所之義鄭¶
　　　云黄鳥止於棘以求安已也此棘若不安則移¶
　　　是衍説也臨其穴惴惴其慄其穴乃三良之穴¶
　　　國人哀之故臨穴而惴慄非三良畏死惴慄也¶
　　　朱云康公從父亂命迫而納之於壙觀臨穴惴¶
<pb:KR1c0059_WYG_011-18a>¶
　　　慄之言可見是曲説也皆不從¶
　晨風刺康公也忘穆公之業始棄其賢臣焉¶
　　申公説秦君遇賢始勤終怠賢人譏之¶
鴥彼晨風鬱彼北林未見君子憂心欽欽如何如何忘¶
我實多(風方愔反/)¶
　虞惇曰比也　毛傳鴥疾飛貎晨風鸇也鬱積也¶
　鄭箋君子賢人也　程氏曰欽欽憂而不解之意¶
　虞惇曰我謂賢者也¶
<pb:KR1c0059_WYG_011-18b>¶
　程氏曰林木茂盛則飛鳥集朝廷有道則賢人歸以¶
　晨風喻者取其去來之疾也人君好賢則賢至禮貎¶
　衰則浩然去矣　吕氏曰憂心欽欽康公初立想望¶
　賢者如是之切也忘我實多責其不能終也¶
山有苞櫟隰有六駁未見君子憂心靡樂如何如何忘¶
我實多(古韻覺藥錫同部不必叶/)¶
　比也　陸氏曰櫟柞櫟也駁梓榆也皮青白如駁¶
　鄭箋山之櫟隰之駁皆其所宜有也賢者亦國家所¶
<pb:KR1c0059_WYG_011-19a>¶
　宜有矣¶
山有苞棣隰有樹檖未見君子&KR0104;心如醉如何如何忘¶
我實多¶
　比也　毛傳棣唐棣也檖赤羅也¶
　吕氏曰秦之寡恩於晨風權輿見之¶
　　晨風三章章六句¶
　　　虞惇按朱註此婦人以夫不在而言與扊扅之¶
　　　歌同意葢秦俗也今從序毛鄭泥序忘穆公之¶
<pb:KR1c0059_WYG_011-19b>¶
　　　業遂以詩上四句為穆公好賢下二句為穆公¶
　　　責康公意殊迂曲今但主康公為説從吕氏讀¶
　　　詩記¶
　無衣刺用兵也秦人刺其君好攻戰亟用兵而不與¶
　民同欲焉¶
　　孔疏按春秋文公七年晉人秦人戰于令狐十年¶
　　秦伯伐晉十二年晉人秦人戰于河曲十六年楚¶
　　人秦人滅庸見於經傳者如是是其好攻戰也¶
<pb:KR1c0059_WYG_011-20a>¶
　　朱氏曰襄公以王命攘夷狄報君父之讐故征役¶
　　不休而詩人美之康公令狐河曲之戰修私怨逞¶
　　小忿故好攻戰亟用兵而詩人刺之詩可以觀於¶
　　此見矣　虞惇按此詩刺用兵而云王于興師者¶
　　秦之先公嘗奉王命以討西戎詩人稱其先君之¶
　　事以刺之見今之不然也¶
豈曰無衣與子同袍王于興師修我戈矛與子同仇(衣/)¶
(師袍矛隔句韻下章同/)¶
<pb:KR1c0059_WYG_011-20b>¶
　毛傳興也袍襺也　嚴氏曰于曰也　毛傳戈長六¶
　尺六寸矛長二丈　鄭箋怨耦曰仇¶
　蘇氏曰古者君與民同其甘苦非謂其無衣也然有¶
　是袍也願與之同之故王之興師也亦修其戈矛而¶
　與之同仇矣傷今無恩於民而用其死也秦本周地¶
　故其民猶思周之盛時而稱先王焉　毛傳上與百¶
　姓同欲則百姓樂致其死　孔疏士卒衆矣君不能¶
　皆與之同袍也仁人在上恤民饑寒知其有無救其¶
<pb:KR1c0059_WYG_011-21a>¶
　困乏皆如此同袍矣　虞惇曰此設為平居相謂之¶
　辭以諷其上也　朱氏曰與子同袍恩爱相結於無¶
　事之時也與子同仇患難相恤於有事之日也先王¶
　之世居而為比閭族黨之民出而為伍兩軍師之衆¶
　其所以使之相保相爱相扶持者非一日之積矣故¶
　其民尊君親上而樂為之致死也然曰王于興師則¶
　非從其君之私誠欲其君奉王命以討賊復讐為事¶
　耳　謝氏曰驪山之禍中國之大耻周家萬世不共¶
<pb:KR1c0059_WYG_011-21b>¶
　之仇也讀文侯之命平王君臣已無復仇之志矣無¶
　衣一詩獨稱王于興師凛然有奉天討申大義之意¶
　此十三國風之所僅見者乃知岐豐之地被文王之¶
　化最深雖世已屢降而忠君親上之澤猶未衰也¶
豈曰無衣與子同澤王于興師修我矛㦸與子偕作¶
　興也　鄭箋澤褻衣近汙垢者也　孔疏㦸車㦸常¶
　也長丈六尺　毛傳作起也¶
豈曰無衣與子同裳王于興師修我甲兵與子偕行¶
<pb:KR1c0059_WYG_011-22a>¶
　興也¶
　　無衣三章章五句¶
　　　虞惇按此詩唯毛傳為得鄭箋誤矣集註以秦¶
　　　人强悍好鬭其平居相謂如此殊未得上下相¶
　　　一體之意今畧用蘇氏但蘇氏云於王之興師¶
　　　也民皆自修其戈矛而與之同仇則是與子同¶
　　　袍之子指民言與子同仇之子指君言兩子字¶
　　　各為義恐未安今用其句而以鄙意稍更之¶
<pb:KR1c0059_WYG_011-22b>¶
　渭陽康公念母也康公之母晉獻公之女文公遭驪¶
　姬之難未反而秦姬卒穆公納文公康公時為太子¶
　贈送文公于渭之陽念母之不見也我見舅氏如母¶
　存焉及其即位思而作是詩也¶
　　虞惇按詩意作於送之之時非即位後作也末二¶
　　句後人附益之文¶
我送舅氏曰至渭陽何以贈之路車乗黄(隔句韻亦平/)¶
(上通韻/)¶
<pb:KR1c0059_WYG_011-23a>¶
　賦也　毛傳母之昆弟曰舅渭水名秦時都雍至渭¶
　陽者葢東行送之咸陽之地　朱註路車諸侯之車¶
　乗黄四馬皆黄也¶
我送舅氏悠悠我思何以贈之瓊瑰玉佩(平上通韻/)¶
　賦也　毛傳瓊瑰石而次玉¶
　張氏曰康公送舅而念母是固良心也卒不能自克¶
　於令狐之役怨欲害乎良心也使康公能循是心養¶
　其端而克之則怨欲可消矣¶
<pb:KR1c0059_WYG_011-23b>¶
　　渭陽二章章四句¶
　權輿刺康公也忘先君之舊臣與賢者有始而無終¶
　也¶
於我乎夏屋渠渠今也每食無餘于嗟乎不乗權輿¶
　賦也　毛傳夏大也　朱註渠渠深廣貎　毛傳承¶
　繼也權輿始也　陳氏曰造衡自權始造車自輿始¶
　故以始為權輿¶
　朱註始有夏屋以待賢者其後禮意寖衰供億寖薄¶
<pb:KR1c0059_WYG_011-24a>¶
　故嘆其不能繼始也¶
於我乎每食四簋今也每食不飽于嗟乎不乗權輿(簋/)¶
(古音九後同/)¶
　賦也　孔疏簋瓦器容斗二升方曰簠圓曰簋簠稲¶
　粱器也簋黍稷器也　朱註四簋禮食之盛也¶
　朱註漢楚元王敬禮申公白公穆生穆生不嗜酒元¶
　王置酒嘗為穆生設醴及王戊即位常設後忘設焉¶
　穆生退曰可以逝矣醴酒不設王之意怠不去楚人¶
<pb:KR1c0059_WYG_011-24b>¶
　將鉗我於市遂稱疾申公白公强起之曰獨不念先¶
　王之徳歟今王一旦失小禮何足至此穆生曰先王¶
　之所以禮吾三人者為道之存也今而忽之是忘道¶
　也忘道之人胡可與久處豈為區區之禮哉遂謝病¶
　去亦此詩之意也¶
　　權輿二章章五句¶
　　　虞惇按夏屋渠渠鄭云屋具也渠渠猶勤勤也¶
　　　言君始於我厚設禮食大具以食我意勤勤然¶
<pb:KR1c0059_WYG_011-25a>¶
　　　據正義王肅云夏屋大屋也崔駟七依説宫室¶
　　　之美云夏屋渠渠楚辭大招云夏屋廣大沙堂¶
　　　秀只是夏屋大屋也集註亦以為大屋今仍之¶
　秦國十篇二十七章百八十一句¶
　¶
　¶
　¶
　¶
<pb:KR1c0059_WYG_011-25b>¶
　¶
　¶
　¶
　¶
　¶
　¶
　¶
　讀詩質疑卷十一¶

