# -*- mode: mandoku-view -*-
#+TITLE: 讀詩質疑
#+DATE: 2015-09-23 09:37:10
#+PROPERTY: JUAN 18
<pb:KR1c0059_WYG_018-1a>¶
欽定四庫全書¶
　讀詩質疑卷十八¶
　　　　　　　　　　太僕寺少卿嚴虞惇撰¶
　彤弓之什¶
　彤弓天子錫有功諸侯也¶
　　朱註此天子燕有功諸侯而賜以弓矢之樂歌¶
　　春秋傳諸侯敵王所愾而獻其功王於是乎賜之¶
　　彤弓一彤矢百玈弓矢千以覺報宴註愾恨怒也¶
<pb:KR1c0059_WYG_018-1b>¶
　　覺明也謂諸侯有四夷之功王賜之弓矢又為歌¶
　　彤弓以明報功宴樂　鄭箋凡諸侯賜弓矢然後¶
　　專征伐　吕氏曰所謂專征者如四夷入邊臣子¶
　　簒弑不容待報者其他則九伐之法大司馬所職¶
　　非諸侯得專也與後世强臣拜表輙行者異矣¶
彤弓弨兮受言藏之我有嘉賔中心貺之鐘鼓旣設一¶
朝饗之(平上去通韻/)¶
　賦也　毛傳彤弓朱弓也以講徳習射弨弛貌　李¶
<pb:KR1c0059_WYG_018-2a>¶
　氏曰言語辭　毛傳貺賜也　鄭箋大飲賓曰饗朝¶
　早朝也¶
　王氏曰受言藏之者工成而獻王王受而藏之以待¶
　賜也　吕氏曰是賜也非以為儀也出於中心而非¶
　勉强也功之大者情必厚情之厚者賜必多賜之多¶
　者儀必盛所謂本末情文無所不稱也　劉氏曰行¶
　慶賞必與神人共之故行饗禮於廟　孔疏周語王¶
　饗有體薦燕有折俎公當饗卿當燕燕或至夜而饗¶
<pb:KR1c0059_WYG_018-2b>¶
　行於朝禮成而罷故以一朝言之左傳鄭伯饗趙孟¶
　禮終乃燕是饗不終日也　吕氏曰受言藏之言其¶
　重也中心貺之言其誠也一朝饗之言其速也後世¶
　視府藏為己私分至有以武庫兵賜弄臣者則與受¶
　言藏之者異矣賞賜非出於利誘則廹於事勢至有¶
　朝賜鐵劵而暮屠戮者則與中心貺之者異矣屯膏¶
　吝賞功臣解體至有刻印刓不忍予者則與一朝饗¶
　之者異矣¶
<pb:KR1c0059_WYG_018-3a>¶
彤弓弨兮受言載之我有嘉賔中心喜之鐘鼓旣設一¶
朝右之(右音以上去通韻/)¶
　賦也　王氏曰載抗之也　毛傳右勸也　孔疏設¶
　饗禮以勸其功也　鄭箋右之者主人獻之賓受爵¶
　奠於薦右旣祭俎乃席末坐卒爵之謂也¶
彤弓弨兮受言櫜之我有嘉賓中心好之鐘鼓旣設一¶
朝醻之(平去通韻/)¶
　賦也　毛傳櫜韜也醻報也　鄭箋飲酒之禮主人¶
<pb:KR1c0059_WYG_018-3b>¶
　獻賔賔酢主人主人又酌自飲而遂酌以飲賓謂之¶
　醻醻猶厚也¶
　孔叢子孔子曰於彤弓見有功之必報也¶
　　彤弓三章章六句¶
　　　虞惇按受言藏之鄭箋云言者王䇿命也王賜¶
　　　朱弓必策其功以命之受出藏之乃反入也是¶
　　　以受之為諸侯受之旣言諸侯受之而後言我¶
　　　有嘉賔中心貺之似於文勢不順故不從而受¶
<pb:KR1c0059_WYG_018-4a>¶
　　　言之言亦不作策命解右之醻之毛鄭小異今¶
　　　兩載其説按禮饗以訓恭儉爵盈而不飲未必¶
　　　有酬酢之文則似毛傳尤長也¶
　菁菁者莪樂育材也君子能長育人材則天下喜樂¶
　之矣¶
　　鄭箋樂育材者歌樂人君敎學國人秀士選士俊¶
　　士造士進士養之以漸至於官之　歐陽氏曰育¶
　　材之道博矣人之才性不一善育材者因其性而¶
<pb:KR1c0059_WYG_018-4b>¶
　　養成之或敎於學或敎於官勸以爵禄厲以名節¶
　　使人人各極其所能焉　朱氏曰先王盛時家有¶
　　塾黨有庠術有序國有學其制見於周官孟子與¶
　　夫禮記漢儒之説者皆不同也若其敎之以孝弟¶
　　忠信詩書禮樂養其良知良能之善以俟其成徳¶
　　而賴其用則意未嘗不同故孟子曰學則三代共¶
　　之皆所以明人倫也此所謂長育人材者能如是¶
　　則天下喜樂之也　陳氏曰小雅二十二詩皆因¶
<pb:KR1c0059_WYG_018-5a>¶
　　其事而歌之也菁菁者莪之詩則宜何歌其天子¶
　　行禮於學校燕飲而歌之歟¶
　　申公説天子燕賔興之士歌此詩¶
菁菁者莪在彼中阿旣見君子樂且有儀¶
　虞惇曰比也　毛傳菁菁盛貌莪蘿蒿也中阿阿中¶
　也大陵曰阿　孔疏君子君也¶
　韓氏曰君子能長育人材若大陵之長育微草能使¶
　之菁然盛也　鄭箋旣見君子者官爵之而得見也¶
<pb:KR1c0059_WYG_018-5b>¶
　　嚴氏曰見此能育材之君子則莫不喜樂而有威¶
　儀也喜樂見良心之興起有儀見善敎之作成¶
菁菁者莪在彼中沚旣見君子我心則喜¶
　比也　毛傳中沚沚中也¶
菁菁者莪在彼中陵旣見君子錫我百朋¶
　比也　毛傳中陵陵中也　鄭箋錫賜也古者貨貝¶
　五貝為朋百朋言得禄多也¶
　韓氏曰言君子既長育人材又當爵命之賜之厚禄¶
<pb:KR1c0059_WYG_018-6a>¶
　以寵貴之云爾　王氏曰厚之以祿則士之材成矣¶
　樂其成吾才而又能用我也豈特為厚祿乎哉¶
汎汎楊舟載沉載浮旣見君子我心則休¶
　比也　毛傳楊木為舟　孔疏載則也　虞惇曰則¶
　沉則浮言唯才是用也　孔疏休美也¶
　鄭箋喻人君用人文亦用武亦用於人之才無所廢¶
　韓氏曰若此則天下之心美之也¶
　　菁菁者莪四章章四句¶
<pb:KR1c0059_WYG_018-6b>¶
　　　虞惇按集註以此為燕飲賓客之詩不主育材¶
　　　之説故於旣見君子錫我百朋載沉載浮我心¶
　　　則休皆與舊説異今以毛鄭為主而叅用韓文¶
　　　公上宰相書惟首章樂且有儀從嚴氏詩緝不¶
　　　從鄭載沉載浮毛鄭以載為載物之載而孔氏¶
　　　正之今從之¶
　六月宣王北伐也鹿鳴廢則和樂缺矣四牡廢則君¶
　臣缺矣皇皇者華廢則忠信缺矣棠棣廢則兄弟缺¶
<pb:KR1c0059_WYG_018-7a>¶
　矣伐木廢則朋友缺矣天保廢則福禄缺矣采薇廢¶
　則征伐缺矣出車廢則功力缺矣枤杜廢則師衆缺¶
　矣魚麗廢則法度缺矣南陔廢則孝友缺矣白華廢¶
　則廉恥缺矣華黍廢則蓄積缺矣由庚廢則隂陽失¶
　其道理矣南有嘉魚廢則賢者不安下不得其所矣¶
　崇㐀廢則萬物不遂矣南山有臺廢則為國之基隊¶
　矣由儀廢則萬物失其道理矣蓼蕭廢則㤙澤乖矣¶
　湛露廢則萬國離矣彤弓廢則諸夏衰矣菁菁者莪¶
<pb:KR1c0059_WYG_018-7b>¶
　廢則無禮儀矣小雅盡廢則四夷交侵中國微矣¶
　　鄭箋六月言周室微而復興美宣王之北伐也¶
　　朱註成康旣沒周室寖衰八世而厲王胡暴虐周¶
　　人逐之出居於彘玁狁内侵逼近京邑王崩子宣¶
　　王靖即位命尹吉甫帥師伐之有功而歸詩人作¶
　　歌以序其事　申公説尹吉甫帥師征玁狁史籕¶
　　美之　朱氏曰成康既没文武之政侵尋弛壊至¶
　　於夷厲而小雅盡廢矣蓋其人亡其政息雖鐘鼓¶
<pb:KR1c0059_WYG_018-8a>¶
　　筦絃之聲未廢而其實不舉則無所施之所謂廢¶
　　也宣王中興内修政事外攘夷狄北伐南征以復¶
　　文武之境土故序詩者詳記其所由廢興者如此¶
　　以發其端而小雅之見於經者於是變矣　蘇氏¶
　　曰宣王之詩而不免於變何也曰周之興也積仁¶
　　行義數百年至於文武風俗純備是以其詩發而¶
　　為正詩自成康以来周室不競至幽厲而大壊其¶
　　敗亦數百年其蓄之也亦厚矣是以其詩不復其¶
<pb:KR1c0059_WYG_018-8b>¶
　　舊而謂之變夫自其正而之乎變其敗之也甚難¶
　　其間必有幽厲大亂之君為之而後能自其變而¶
　　復於正其反之也亦難茍非有后稷公劉文武積¶
　　累之勤亦不能也今夫宣王之善之積者未若幽¶
　　厲之變之厚也是以不免於變也　虞惇按竹書¶
　　宣王五年夏六月尹吉甫帥師伐玁狁至于太原¶
　　秋八月方叔帥師伐荆蠻¶
六月棲棲戎車旣飭四牡騤騤載是常服玁狁孔熾我¶
<pb:KR1c0059_WYG_018-9a>¶
是用急王于出征以匡王國(棲騤飭服隔句韻急緝韻/)¶
(不通職顧氏曰鹽鐵論引此作我是用戒戒字古有入/)¶
(音紀力反常武既敬既戒與國韻正同/)¶
　賦也　鄭箋六月建未之月盛夏出兵明其急也¶
　蘇氏曰棲棲不安也　鄭箋戎車革路也其等有五¶
　　孔疏春官車僕掌戎路之萃廣車之萃闕車之萃¶
　苹車之萃輕車之萃所謂五戎也飭齊正也　朱註¶
　騤騤强貌　鄭箋常服戎事之常服韋弁服　孔疏¶
<pb:KR1c0059_WYG_018-9b>¶
　韋弁以韎韋為弁又以為衣而素裳白舄也載之者¶
　戎服當戰陳時服之在道未服也　毛傳熾盛也¶
　鄭箋于曰匡正也王曰今汝出征玁狁以正王國之¶
　封畿也¶
比物四驪閑之維則維此六月旣成我服我服旣成¶
于三十里王于出征以佐天子(成征里子隔句韻/)¶
　賦也　孔疏比齊同也　毛傳物毛物也　孔疏比¶
　物者比同力之物也　蘇氏曰比物而又四驪言馬¶
<pb:KR1c0059_WYG_018-10a>¶
　有餘也　毛傳則法也　鄭箋服戎服也　朱註三¶
　十里一舍也古者吉行五十里師行三十里¶
　孔疏夏官校人凡大事祭祀朝覲㑹同毛馬而頒之¶
　凡軍事物馬而頒之毛馬齊其色物馬齊其力閑之¶
　者先敎戰後用師也書傳曰征伐必因蒐狩以閑之¶
　閑之者何貫之貫之何習之是也　朱註此月之中¶
　即成我服旣成我服卽日引道不疾不徐盡舍而止¶
　應變之速從事之敏不失其常度也　鄭箋王曰令¶
<pb:KR1c0059_WYG_018-10b>¶
　女出征伐以佐助我天子之事禦北狄也¶
四牡脩廣其大有顒薄伐玁狁以奏膚公有嚴有翼共¶
武之服共武之服以定王國¶
　賦也　毛傳脩長廣大也顒大貌膚大公功也嚴威¶
　翼敬也　鄭箋共典也服事也　朱註將帥皆嚴敬¶
　以共武事也　范氏曰兵事莫尚於嚴莫先於敬共¶
　武之服者如此則足以定王國矣¶
玁狁匪茹整居焦穫侵鎬及方至于涇陽織文鳥章白¶
<pb:KR1c0059_WYG_018-11a>¶
斾央央元戎十乘以先啟行(茹穫上去通韻/)¶
　賦也　鄭箋茹度整齊也　蘇氏曰整居者無所憚¶
　也　毛傳焦也穫也周地之接於玁狁者　鄭箋鎬¶
　也方也皆北方地名涇陽涇水之北也織微織也¶
　毛傳鳥章錯革鳥為章也白斾繼旐者也　曹氏曰¶
　白帛也以絳帛為斾　毛傳央央鮮明貌元大也¶
　朱註戎戎車也　王氏曰軍前曰啟後曰殿以元戎¶
　啟突敵陳之前行所謂選鋒也　毛傳夏后氏曰鉤¶
<pb:KR1c0059_WYG_018-11b>¶
　車先正也殷曰寅車先疾也周曰元戎先良也　韓¶
　詩章句元戎兵車也謂車縵輪馬被甲衡軛之上盡¶
　有劒㦸名曰陷軍之車所以冐突先啟敵家之行伍¶
　也¶
　朱註玁狁不自度量深入為宼是以建旌旗選鋒鋭¶
　聲其罪而致討焉直而壯律而臧有不戰戰必勝矣¶
戎車旣安如輊如軒四牡旣佶旣佶且閑薄伐玁狁至¶
于太原文武吉甫萬邦為憲(平去通韻/)¶
<pb:KR1c0059_WYG_018-12a>¶
　賦也　朱註輊車之覆而前也軒車之却而後也¶
　毛傳戎車之安從後視之如輊從前視之如軒然後¶
　適調也佶壯健貌　孔疏閑習也　朱註太原地名¶
　亦曰大鹵　毛傳文武有文有武吉甫尹吉甫也¶
　鄭箋時大將也　毛傳憲法也　王氏曰非文無以¶
　附衆非武無以威敵能文能武則萬邦以為法也¶
　朱註至太原者逐出之而已不窮追也先王治戎狄¶
　之法如此　漢書嚴尤傳曰當周宣王時玁狁内侵¶
<pb:KR1c0059_WYG_018-12b>¶
　至於涇陽命將征之盡境而還其視戎狄之侵譬猶¶
　蟁蝱之螫&KR0460;之而已　虞惇按困學記聞後漢書西¶
　域傳穆王西征犬戎遷戎於太原夷王衰弱荒服不¶
　朝乃命虢公率師伐太原而戎至於俞泉宣王遣兵¶
　伐太原戎不克蓋自穆王遷戎而太原為戎居宣王¶
　僅能驅之出境而已其後料民太原而戎患益深馴¶
　至驪山之禍其端自穆王遷戎始¶
吉甫燕喜既多受祉來歸自鎬我行永久飲御諸友炰¶
<pb:KR1c0059_WYG_018-13a>¶
鼈膾鯉侯誰在矣張仲孝友(乆音儿友音以/)¶
　賦也　毛傳祉福也御進也侯維也張仲賢臣也善¶
　父母為孝善兄弟為友¶
　鄭箋吉甫伐玁狁而歸王以燕禮樂之則歡喜矣又¶
　多受賞賜也王以吉甫逺從鎬地来又日月長乆今¶
　飲之酒進其諸友㤙舊者與俱飲又加珍美之饌所¶
　以極勸也　陳氏曰於諸友之中維誰在矣獨舉其¶
　孝友之賢者曰張仲　朱註舉與燕者之賢所以賢¶
<pb:KR1c0059_WYG_018-13b>¶
　吉甫而善是燕也　毛傳宣王使文武之臣征伐而¶
　與孝友之臣處内　范氏曰朝廷心腹也戎狄四支¶
　也孝友之臣日納王於善而敦厚之然後戎狄可攘¶
　外患可除矣　王氏曰吉甫為將於外而内無忠順¶
　之臣與之同志輔王耳目而迪其心則妨功害能之¶
　人至矣妨功害能之人至則若吉甫者其身之不閲¶
　何暇議勝敵哉　漢書劉向疏曰吉甫之歸周厚賜¶
　之其詩曰来歸自鎬我行永久千里之鎬猶以為逺¶
<pb:KR1c0059_WYG_018-14a>¶
　　六月六章章八句¶
　　　虞惇按王肅述毛云宣王親伐玁狁出鎬京而¶
　　　還使吉甫迫伐追逐至于太原王基云六月命¶
　　　吉甫采芑命方叔江漢命召公惟常武宣王親¶
　　　征王基鄭之徒也今考詩意鄭説為長故首章¶
　　　載是常服從鄭不從毛侵鎬及方王肅云鎬鎬¶
　　　京也而王基駁之孫毓以箋義為長顔師古註¶
　　　漢書亦云鎬非豊鎬之鎬故今亦從鄭棲棲之¶
<pb:KR1c0059_WYG_018-14b>¶
　　　義與簡閲不相配今從蘇¶
　采芑宣王南征也¶
　　孔疏宣王命方叔南征蠻荆之國　陳氏曰南征¶
　　北伐二詩皆班師時作北伐其初用兵也南征則¶
　　北方已服中國麤定方叔乘北伐之威以臨蠻荆¶
　　也下篇車攻則中興之功成矣　申公説宣王命¶
　　方叔征荆荆人来歸史籕美之　虞惇按鄭語史¶
　　伯曰當成周者南有荆蠻注云芈姓之蠻鬻融之¶
<pb:KR1c0059_WYG_018-15a>¶
　　後也後漢書南蠻傳槃瓠其後滋蔓今長沙武陵¶
　　蠻是也周世黨衆彌盛宣王中興乃命方叔南伐¶
　　蠻方詩人所謂蠻荆来威也¶
薄言采芑于彼新田于此菑畝方叔涖止其車三千師¶
干之試方叔率止乘其四騏四騏翼翼路車有奭簟茀¶
魚服鉤膺鞗革(此章三句一韻芑止田千隔句韻/)¶
　興也　毛傳芑菜也田一歲曰菑二歲曰新田三歲¶
　曰畬方叔卿士受命而為將也涖臨也　朱註司馬¶
<pb:KR1c0059_WYG_018-15b>¶
　法兵車一乘甲士三人歩卒七十二人又二十五人¶
　將重車在後凡百人其車三千法當三十萬人蓋極¶
　言其盛也　毛傳師衆干扞也　朱註試肄習也¶
　毛傳翼翼壮健貌　蘇氏曰路車金路也　毛傳奭¶
　赤貌　孔疏簟茀以方文竹簟之席為車蔽也鉤膺¶
　馬婁頷有鉤而在膺有樊有纓也樊馬大帶纓鞅也¶
　程氏曰采芑於新田菑畝皆地力方盛處　毛傳宣¶
　王能新美天下之士然後用之　李氏曰田必治而¶
<pb:KR1c0059_WYG_018-16a>¶
　後菜可食士必練而後戰可用　蘇氏曰將采芑者¶
　於何取之其必於新田菑畝而後得之方其治田也¶
　則勞而及其采芑也則佚故宣王南征則亦使方叔¶
　治其軍而後用之方叔之治軍也陳其軍馬試其衆¶
　以扞敵之法又親以身率之士之從之者皆知愛之¶
　故美其車馬之盛服飾之美也¶
薄言采芑于彼新田于此中鄉方叔涖止其車三千旂¶
旐央央方叔率止約軧錯衡八鸞瑲瑲服其命服朱芾¶
<pb:KR1c0059_WYG_018-16b>¶
斯皇有瑲蔥珩(衡珩古户卽反後並同此亦三句一韻/)¶
(衡瑲皇珩又自為韻/)¶
　興也　蘇氏曰中鄉民居在焉其田尤治　鄭箋交¶
　龍為旂龜蛇為旐　朱註約束也　毛傳軧長轂之¶
　軧也朱而約之錯衡文衡也　朱註鈴在鑣曰鸞四¶
　馬則八鸞　毛傳瑲瑲聲也　朱註命服天子所命¶
　之服也　毛傳朱芾黄朱芾也皇猶煌煌也瑲珩聲¶
　也蔥蒼也　朱註珩佩首横玉也　孔疏三命赤芾¶
<pb:KR1c0059_WYG_018-17a>¶
　蔥珩¶
　程氏曰其行也受服章之尊美言付之重　嚴氏曰¶
　方叔威名素著又貴謀賤戰以王師臨小醜故雍容¶
　閒暇如此¶
鴥彼飛隼其飛戾天亦集爰止方叔涖止其車三千師¶
干之試方叔率止鉦人伐鼓陳師鞠旅顯允方叔伐鼓¶
淵淵振旅闐闐(隼古之水反後並同此亦三句一韻隼/)¶
(止與止試韻天干隔句韻前二章後六句一韻此章後/)¶
<pb:KR1c0059_WYG_018-17b>¶
(六句分兩韻鼔旅淵闐又自為韻/)¶
　興也　毛傳鴥疾飛貌　鄭箋隼鷂屬急疾之鳥也¶
　　毛傳戾至也　鄭箋爰於也　孔疏鉦鐃也　毛¶
　傳伐擊也鉦以靜之鼓以動之　鄭箋鉦也鼓也各¶
　有人焉鉦人伐鼓互文也二千五百人為師五百人¶
　為旅　毛傳鞠告也　鄭箋將戰陳其師旅誓告之¶
　陳師告旅亦互文　毛傳淵淵鼓聲也　鄭箋振止¶
　旅衆也春秋傳出曰治兵入曰振旅　董氏曰闐闐¶
<pb:KR1c0059_WYG_018-18a>¶
　衆行聲也¶
　鄭箋鳥飛而至天喻士卒勁勇能深攻入敵也集於¶
　其所止喻士卒湏命乃行也三稱其車三千者重師¶
　也　孔疏鉦人伐鼓未戰而閲軍也陳師鞠旅將戰¶
　而申告也伐鼓淵淵當戰而作氣也至戰止將歸又¶
　振旅伐鼓闐闐然凡軍進退皆鼓動鉦止　嚴氏曰¶
　方進師而卽振旅蠻夷望風畏服不待戰也　蘇氏¶
　曰方叔之南征先治其兵旣衆且治而蠻荆遂服故¶
<pb:KR1c0059_WYG_018-18b>¶
　詩人詳其治兵而畧其出兵上二章言軍容車服之¶
　盛此章陳師未戰而振旅下章乃言其勝敵也¶
蠢爾蠻荆大邦為讐方叔元老克壯其猶方叔率止執¶
訊䕶醜戎車嘽嘽嘽嘽焞焞如霆如雷顯允方叔征伐¶
玁狁蠻荆来威(此章上六句兩句一韻亦平上通韻下/)¶
(六句三句一韻嘽焞又自為韻/)¶
　賦也　毛傳蠢動也蠻荆荆州之蠻也　朱註大邦¶
　猶言中國也　毛傳元大也　鄭箋猶謀也　毛傳¶
<pb:KR1c0059_WYG_018-19a>¶
　嘽嘽衆也焞焞盛也　吕氏曰爾雅疾雷為霆¶
　嚴氏曰少年輕俊之人勇力求勝未能逺謀方叔老¶
　成故能尚謀不尚戰以謀為壯不以力為壯　鄭箋¶
　方叔嘗與吉甫征伐玁狁今特往伐蠻荆皆使来服¶
　於宣王之威美其功之多也　錢氏曰北伐之役方¶
　叔佐吉甫以成功而六月但美吉甫不及方叔至此¶
　因南征之功始并及之於此見古人將權之一而諸¶
　將不爭功之美¶
<pb:KR1c0059_WYG_018-19b>¶
　　采芑四章章十二句¶
　　　虞惇按薄言采芑朱註云軍行采芑而食故賦¶
　　　其事以起興殊無意義今從毛其車三千鄭箋¶
　　　云宣王乘亂羡卒盡起王氏謂合諸侯之師故¶
　　　有此數大抵詩人鋪張揚厲之辭不必盡拘也¶
　　　今從朱¶
　車攻宣王復古也宣王能内修政事外攘夷狄復文¶
　武之竟土修車馬備器械㑹諸侯于東都因田獵而¶
<pb:KR1c0059_WYG_018-20a>¶
　選車徒焉¶
　　朱註周公相成王營洛邑為東都以朝諸侯周室¶
　　旣衰乆廢其禮宣王中興復於此㑹諸侯故詩人¶
　　作此以美之　申公説宣王大閲於東都諸侯畢¶
　　㑹史籀美之　虞惇按竹書宣王九年王㑹諸侯¶
　　於東都遂狩於甫¶
我車旣攻我馬旣同四牡龎龎駕言徂東¶
　賦也　毛傳攻堅同齊也宗廟齊豪尚純也戎事齊¶
<pb:KR1c0059_WYG_018-20b>¶
　力尚強也田獵齊足尚疾也龎龎充實也東洛邑也¶
　　孔疏當駕此車馬乘之以往東都與諸侯行㑹同¶
　也¶
田車旣好四牡孔阜東有甫草駕言行狩(上去通韻/)¶
　賦也　孔疏田車田獵之車好善也阜盛大也　毛¶
　傳甫大也¶
　孔疏東都之界有廣大之草可以就而田獵焉當駕¶
　此車馬我將乘之而往狩言旣㑹諸侯又與之田也¶
<pb:KR1c0059_WYG_018-21a>¶
　　毛傳田者大芟草以為防或舍其中褐纒旃以為¶
　門裘纒質以為槸間容握驅而入轚則不得入左者¶
　之左右者之右然後焚而射焉天子發然後諸侯發¶
　諸侯發然後大夫士發天子發抗大綏諸侯發抗小¶
　綏獻禽於其下故戰不出頃田不出防不逐奔走古¶
　之道也¶
之子于苗選徒囂囂建旐設旄摶獸于敖¶
　賦也　毛傳之子有司也夏獵曰苗　孔疏選數也¶
<pb:KR1c0059_WYG_018-21b>¶
　　毛傳囂囂聲也　鄭箋敖鄭地近榮陽¶
　朱註選車徒者其聲囂囂則車徒之衆可知且車徒¶
　不譁唯數者有聲又見其静治也　孔疏選車徒備¶
　器械將往搏獸矣未實行也　吕氏曰宣王之往東¶
　都以㑹諸侯為主而二章三章先言田獵者蓋有司¶
　先為戒具以待㑹同畢而田獵也¶
駕彼四牡四牡奕奕赤芾金舄會同有繹¶
　賦也　嚴氏曰奕奕大也　毛傳諸侯赤芾金舄舄¶
<pb:KR1c0059_WYG_018-22a>¶
　達履也　孔疏金舄黄朱色加金為飾也　毛傳時¶
　見曰㑹殷見曰同　朱註繹陳列聯屬之貌¶
　孔疏宣王之至東都四方諸侯駕四牡之馬而来朝¶
　見於王服赤芾金舄之飾與王行㑹同之禮所謂復¶
　㑹諸侯於東都也　王氏曰諸侯人君宜朱芾而此¶
　赤芾者㑹同故也涖其臣民則朱芾君道也㑹同於¶
　王則赤芾臣道也　孔疏周禮大宗伯注云時見無¶
　常期王將有征伐之事則旣朝覲王為壇於國外合¶
<pb:KR1c0059_WYG_018-22b>¶
　諸侯而命事殷見者十二年王不廵狩則六服盡朝¶
　朝禮畢王為壇合諸侯以命政此㑹諸侯於東都非¶
　十二年之事而言同者㑹同對則别散則通　徐氏¶
　曰猶春蒐冬狩而四時之田通稱蒐狩秋嘗冬烝而¶
　四時之祭通稱烝嘗如此篇之子于苗未必果是仲¶
　夏而駕言行狩又豈必在仲冬也¶
决拾旣佽弓矢旣調射夫旣同助我舉柴(調字非韻宋/)¶
(吳棫韻補調讀如同柴説文作㧘音恣佽與柴韻調與/)¶
<pb:KR1c0059_WYG_018-23a>¶
(同韻乃用韻之變格/)¶
　賦也　毛傳决鉤弦也拾遂也　孔疏决著於右手¶
　大指所以鉤弦開體象骨為之遂著於左臂所以遂¶
　弦以韋為之　鄭箋佽手指相次比也調弓强弱與¶
　矢輕重相得也　朱註射夫卽諸侯来會者同協也¶
　　鄭箋柴積禽也　朱註使諸侯之人助而舉之言¶
　獲多也¶
　吕氏曰此章以下言旣會同而田獵也¶
<pb:KR1c0059_WYG_018-23b>¶
四黄旣駕兩驂不猗不失其馳舍矢如破(猗於戈反馳/)¶
(古音陀後同平去通韻/)¶
　賦也　程氏曰猗偏猗也　朱註馳馳驅之法也¶
　鄭箋御者之良得舒疾之中射者之工矢發則中如¶
　椎破物也¶
蕭蕭馬鳴悠悠斾旌徒御不驚大庖不盈¶
　賦也　朱註蕭蕭悠悠皆閒暇之貌徒歩卒也御車¶
　御也不驚不讙譁也大庖君庖也不盈取之有度不¶
<pb:KR1c0059_WYG_018-24a>¶
　極欲也¶
　嚴氏曰田事旣畢軍旅旋歸惟聞馬鳴之聲蕭蕭而¶
　静無他聲也見旌斾之行悠悠而緩無亂次也徒行¶
　者御車者皆不驚擾大庖不盈擇取三十而已　朱¶
　註言終事嚴而頒禽均也　毛傳一曰乾豆二曰賔¶
　客三曰充君之庖故自左膘而射之達於右腢為上¶
　殺射右耳本次之射左髀達於右&KR1950;為下殺面傷不¶
　獻踐毛不獻不成禽不獻禽雖多擇取三十焉其餘¶
<pb:KR1c0059_WYG_018-24b>¶
　以與大夫士以習射於澤宫田雖得禽射不中不得¶
　取禽田雖不得禽射中則得取禽古者以辭讓取不¶
　以勇力取¶
之子于征有聞無聲允矣君子展也大成¶
　賦也　鄭箋允信展誠也　孔疏君子宣王也¶
　嚴氏曰㑹同之事師徒衆盛由鎬至洛道路悠長非¶
　紀律嚴整其擾多矣觀者以田事之終而徒御整肅¶
　如此乃深美之曰有司之是役也聞師之行而不聞¶
<pb:KR1c0059_WYG_018-25a>¶
　其聲信矣宣王誠哉其大成也言功業極盛無遺憾¶
　也　朱氏曰文武以天保以上治内采薇以下治外¶
　而宣王中興亦曰内修政事外攘夷狄而已無二道¶
　也此詩所賦自整車馬備器械以下其修政事攘夷¶
　狄則前乎此矣¶
　　車攻八章章四句¶
　　　虞惇按東有甫草箋云甫草甫田之草也鄭有¶
　　　圃田朱註宣王時未有鄭國圃田在東都畿内¶
<pb:KR1c0059_WYG_018-25b>¶
　　　竊意以甫為圃經無明文下言搏獸于敖此不¶
　　　應又言行狩于圃後漢書注韓詩薛君章句云¶
　　　圃博也有博大之茂草也雖以甫為圃而仍訓¶
　　　為博故今從毛有聞無聲毛云有善聞而無喧¶
　　　譁之聲亦衍説也¶
　吉日美宣王田也能愼微接下無不自盡以奉其上¶
　焉¶
　　孔疏天子一日萬幾尚留意馬祖之神為之祈禱¶
<pb:KR1c0059_WYG_018-26a>¶
　　是愼微也人君遊田意在適樂今王求禽獸唯以¶
　　給賔是接下也　申公説宣王田獵復古史籕美¶
　　之¶
吉日維戊旣伯旣禱田車旣好四牡孔阜升彼大阜從¶
其羣醜(戊古音耄/)¶
　賦也　鄭箋戊剛日也　毛傳外事以剛日　朱註¶
　以下章推之是日也其戊辰歟　毛傳伯馬祖也重¶
　物愼微將用馬力必先為之禱其祖禱禱獲也　孔¶
<pb:KR1c0059_WYG_018-26b>¶
　疏夏官校人春祭馬祖馬祖天駟也孫炎云龍為天¶
　馬故房四星謂之天駟　鄭箋醜衆也田而升大阜¶
　從禽獸之羣衆也¶
　嚴氏曰旣伯謂有事於馬祖將用馬力而祭之也旣¶
　禱謂因祭而禱之願馬之強健而獲多也　孔疏車¶
　牢馬健可以厯險從禽矣¶
吉日庚午旣差我馬獸之所同麀鹿麌麌漆沮之從天¶
子之所(下四句隔句韻/)¶
<pb:KR1c0059_WYG_018-27a>¶
　賦也　朱註庚午亦剛日也　毛傳差擇也　鄭箋¶
　同聚也　毛傳鹿牝曰麀麌麌衆多也　李氏曰漆¶
　沮二水名在涇水之東一名洛水¶
　朱註戊辰之日旣禱矣越三日庚午遂擇其馬而乘¶
　之視獸之所聚麀鹿最多之處而從之唯漆沮之旁¶
　為盛宜為天子田獵之所也¶
瞻彼中原其祈孔有儦儦俟俟或羣或友悉率左右以¶
燕天子(有友右俱音以/)¶
<pb:KR1c0059_WYG_018-27b>¶
　賦也　陸氏曰廣平曰原　毛傳祈大也趨則儦儦¶
　行則俟俟獸三曰羣二曰友　鄭箋率循也悉驅禽¶
　順左右之宜以安待王之射也¶
旣張我弓旣挾我矢發彼小豝殪此大兕以御賔客且¶
以酌醴¶
　賦也　毛傳一發而死曰殪言中微而制大也　朱¶
　註御進也　鄭箋賓客諸侯也　朱註醴酒名周官¶
　五齊二曰醴齊　鄭箋酌醴酌而飲羣臣以為俎實¶
<pb:KR1c0059_WYG_018-28a>¶
　也¶
　吕氏曰車攻吉日皆以蒐狩為言何也蓋蒐狩之禮¶
　所以見王賦之復焉所以見軍實之盛焉所以見師¶
　律之嚴焉所以見上下之情焉所以見綜理之周焉¶
　欲明文武之功業者此足以觀矣¶
　　吉日四章章六句¶
　　　虞惇按麀鹿麌麌箋云麕牡曰麌其祁孔有箋¶
　　　云祁當作麎俱與毛異今不取漆沮之從二句¶
<pb:KR1c0059_WYG_018-28b>¶
　　　朱註為長悉率左右仍從鄭¶
　鴻鴈美宣王也萬民離散不安其居而能勞来還定¶
　安集之至於矜寡無不得其所焉¶
鴻鴈于飛肅肅其羽之子于征劬勞于野爰及矜人哀¶
此鰥寡(寡古音古後並同/)¶
　興也　毛傳大曰鴻小曰鴈肅肅羽聲　歐陽氏曰¶
　之子使臣也　毛傳矜憐也老而無妻曰鰥偏喪曰¶
　寡　歐陽氏曰使臣奔走於外如鴻鴈之飛羽肅肅¶
<pb:KR1c0059_WYG_018-29a>¶
　然而勞其體也　劉氏曰宣王憂勤於上則使者劬¶
　勞於下不敢遑寧爰及可矜之人鰥寡孤獨皆得其¶
　飬以天子哀困窮為急也　鄭箋貧窮者欲令賙餼¶
　之孤獨者収斂之使有所依附　朱氏曰惠鮮鰥寡¶
　文王所以興也哿矣富人哀此㷀獨幽王所以亡也¶
　鰥寡孤獨乃天民之窮而無告者聖王發政施仁必¶
　自此始誠使鰥寡孤獨得其所而天下之民無有不¶
　被澤者矣¶
<pb:KR1c0059_WYG_018-29b>¶
鴻鴈于飛集于中澤之子于垣百堵皆作雖則劬勞其¶
究安宅¶
　興也　孔疏垣墻也　毛傳一丈為板五板為堵¶
　朱註究終也¶
　歐陽氏曰使臣暫止於野為民營築居室如鴻鴈之¶
　集於澤也使臣雖劬勞而民終得寧居矣¶
鴻鴈于飛哀鳴嗷嗷維此哲人謂我劬勞維彼愚人謂¶
我宣驕¶
<pb:KR1c0059_WYG_018-30a>¶
　虞惇曰興也我我使臣也¶
　歐陽氏曰哀鳴嗷嗷使臣自訴也知我者謂我以君¶
　命安集流民不憚勤苦不知我者謂我好興役動衆¶
　為宣驕也　朱氏曰作詩所以告哀也韓詩曰勞者¶
　歌其事¶
　　鴻鴈三章章六句¶
　　　虞惇按此詩以歐陽本義為正鴻鴈于飛興之¶
　　　子于征之子使臣也而毛鄭云鴻鴈知辟隂就¶
<pb:KR1c0059_WYG_018-30b>¶
　　　陽喻民知去無道就有道下文之子乃云侯伯¶
　　　卿士則上下文義全不相關首章之劬勞指之¶
　　　子而二章之劬勞又指萬民義亦不相貫朱註¶
　　　以之子為流民自相謂而下文爰及矜人乃云¶
　　　且其劬勞者皆鰥寡可憐之人則爰及二字文¶
　　　理亦未可通今皆不取末章云比也亦非是¶
　庭燎美宣王也因以箴之¶
　　孔疏美宣王勤於政事因以箴之下文規誨為衰¶
<pb:KR1c0059_WYG_018-31a>¶
　　失之漸置斯干無羊於末見終善以隱之　董氏¶
　　曰傳云百官官箴王闕此詩其司烜之屬所為歟¶
　　　申公説宣王勤政史籕美之¶
夜如何其夜未央庭燎之光君子至止鸞聲將將¶
　賦也　孔疏其語辭　蘇氏曰央久也　鄭箋夜未¶
　央猶言夜未渠央也　毛傳庭燎大燭也　孔疏周¶
　禮司烜供蕡燭庭燎　毛傳君子諸侯也將將鸞聲¶
　也¶
<pb:KR1c0059_WYG_018-31b>¶
　蘇氏曰宣王將視朝不安於寢而問夜之早晚曰夜¶
　如何矣則對曰夜未央也庭燎光矣朝者至而聞其¶
　鸞聲矣　許氏曰此宣王勤於政事惟恐後時之意¶
　也¶
夜如何其夜未艾庭燎晣晣君子至止鸞聲噦噦¶
　賦也　蘇氏曰艾將盡也　朱註晣晣小明也　毛¶
　傳噦噦徐行有節也¶
夜如何其夜鄉晨庭燎有煇君子至止言觀其旂(旂古/)¶
<pb:KR1c0059_WYG_018-32a>¶
(音芹後並同/)¶
　賦也　朱註煇火氣也天欲明烟光相雜也¶
　鄭箋上二章聞鸞聲爾今夜鄉明我見其旂是朝之¶
　時也朝禮别色始入　程氏曰天下之事貴乎得中¶
　而可常是之謂宜茍以意之所欲而已靡不勤於始¶
　而怠於終故其進鋭者其退速宣王之於始不守法¶
　以治盡其力以勤於事固知其不能終也此所以方¶
　美其勤而遂以箴之也　朱氏曰厥後宣王宴起至¶
<pb:KR1c0059_WYG_018-32b>¶
　煩賢后脱簪待罪詩人固已見其微矣¶
　　庭燎三章章五句¶
　　　虞惇按鄭箋王不正雞人之職而問夜早晚故¶
　　　詩人箴之其説淺矣詩大㫖是美宣王而箴之¶
　　　之意在言外¶
　沔水規宣王也¶
　　孔疏欲王治諸侯察讒佞皆規王使為善也¶
沔彼流水朝宗于海鴥彼飛隼載飛載止嗟我兄弟邦¶
<pb:KR1c0059_WYG_018-33a>¶
人諸友莫肯念亂誰無父母(隼之水反/)　(音以母滿以/)¶
(反/)¶
　虞惇曰比也　毛傳沔水流滿也　鄭箋水流而入¶
　海猶諸侯朝天子也諸侯春見天子曰朝夏見曰宗¶
　載則也　歐陽氏曰載飛載止猶諸侯或来或不来¶
　不可常也　孔疏兄弟同姓臣也邦人諸友異姓也¶
　逸齋曰諸侯雖强大必知尊王室今叛服不常是亂¶
　也　朱註我兄弟諸友乃無肯以亂為念者誰無父¶
<pb:KR1c0059_WYG_018-33b>¶
　母乎亂則危將及之矣此憂亂之詩¶
沔彼流水其流湯湯鴥彼飛隼載飛載揚念彼不蹟載¶
起載行心之憂矣不可弭忘(上四句隔句韻/)¶
　比也　毛傳湯湯放縱無所入也飛揚無所定止也¶
　　嚴氏曰水盛隼揚喻諸侯强大而放恣不朝事也¶
　　毛傳不蹟不循道也弭止也　鄭箋諸侯不循法¶
　度我念之憂不能忘也¶
　陸氏曰宣王無海之德故諸侯有沔水之流縱宣王¶
<pb:KR1c0059_WYG_018-34a>¶
　無陵之德故諸侯有隼之飛揚¶
鴥彼飛隼率彼中陵民之訛言寧莫之懲我友敬矣讒¶
言其興¶
　比也　鄭箋率循也隼飛循陵阜者是其當也喻諸¶
　侯之守職順法度者訛偽也¶
　嚴氏曰飛止者已無固志飛揚者未有回心率彼者¶
　蓋僅有之所當綏懐以勸来者今民之訛言復欲中¶
　以蜚語而使之不自安豈可不懲止之乎　吕氏曰¶
<pb:KR1c0059_WYG_018-34b>¶
　諸侯因自相戒曰我友敬之哉讒言其將興矣蓋深¶
　規宣王以屏絶讒慝也讒人在朝乃諸侯疑畏之本¶
　故終言之　毛傳疾王不能察讒也　許氏曰讒言¶
　可憂唯敬足以勝之詩人知所本矣¶
　　沔水三章二章章八句一章六句¶
　　　虞惇按此詩首章誰無父母傳云京師者諸侯¶
　　　之父母也次章其流湯湯箋云旣不朝天子復¶
　　　不事侯伯載飛載揚云諸侯出兵妄相征伐皆¶
<pb:KR1c0059_WYG_018-35a>¶
　　　衍説也朱註於次章云水盛隼揚興憂亂之不¶
　　　能忘也與首章取興之義不相合卒章以隼之¶
　　　髙飛興民之訛言又與次章取興之義不相合¶
　　　今畧叅諸説而訂之三章俱改從比又此詩疑¶
　　　當作三章章八句末章似脱前二句朱子固嘗¶
　　　有是説矣¶
　鶴鳴誨宣王也¶
　　鄭箋教宣王求賢人之未仕者¶
<pb:KR1c0059_WYG_018-35b>¶
鶴鳴于九臯聲聞于野魚潛在淵或在于渚樂彼之園¶
爰有樹檀其下維蘀他山之石可以為錯¶
　朱註比也　孔疏鶴善鳴其音髙亮聞八九里　鄭¶
　箋臯澤中水溢出所為坎也自外數至九喻深逺也¶
　　范氏曰檀美木也　毛傳蘀落也錯厲石也可以¶
　琢玉　鄭箋鶴處九臯而野聞其鳴聲喻賢者雖隱¶
　居人咸知之魚之性寒則逃於淵温則見於渚喻賢¶
　者世亂則隱治平則出也園有樹檀檀下有蘀猶朝¶
<pb:KR1c0059_WYG_018-36a>¶
　廷尚賢者而下小人也　孔疏逺方沉滯之賢任而¶
　官之以之輔治猶寳玉得石錯琢以成器也¶
鶴鳴于九臯聲聞于天魚在于渚或潛在淵樂彼之園¶
爰有樹檀其下維穀他山之石可以攻玉¶
　比也　毛傳穀惡木也攻錯也¶
　李氏曰漢王符云攻玉以石洗金以鹽濯錦以魚浣¶
　衣以灰物固有以賤理貴以醜化好者　程氏曰玉¶
　之溫潤天下之至美也石之麤厲天下之至惡也然¶
<pb:KR1c0059_WYG_018-36b>¶
　兩玉相磨不可以成器以石磨之然後玉之器成焉¶
　猶君子之與小人處也横逆侵加然後修省畏避動¶
　心忍性増益預防而義理生焉道徳成焉吾聞諸邵¶
　子云¶
　　鶴鳴二章章九句¶
　　　虞惇按集註此詩之作不可知其所由然必陳¶
　　　善納誨之辭也鶴鳴二句言誠之不可揜魚潛¶
　　　二句言理之無定在園有樹檀二句言愛當知¶
<pb:KR1c0059_WYG_018-37a>¶
　　　其惡他山之石二句言憎當知其善其義甚精¶
　　　但一篇之中累舉四事不若毛鄭專主求賢之¶
　　　為愈况毛氏在衆説之先其傳必有所自故今¶
　　　仍之¶
　彤弓之什十篇四十章二百五十九句¶
　¶
　¶
　¶
<pb:KR1c0059_WYG_018-37b>¶
　¶
　¶
　¶
　¶
　¶
　¶
　¶
　讀詩質疑卷十八¶

