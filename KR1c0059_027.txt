# -*- mode: mandoku-view; -*-
#+TITLE: 讀詩質疑
#+DATE: 2015-08-24 22:06:52.703097
#+PROPERTY: ID KR1c0059
#+PROPERTY: BASEEDITION WYG    
#+PROPERTY: JUAN 卷二十七
<pb:KR1c0059_WYG_027-1a>¶
欽定四庫全書¶
　讀詩質疑卷二十七¶
　　　　　　　　　　太僕寺少卿嚴虞惇撰¶
　周頌¶
　　鄭譜曰周頌者周室成功致太平德洽之詩其作¶
　　在周公攝政成王即位之初頌之言容天子之德¶
　　光被四表格於上下無不覆燾無不持載此之謂¶
　　容於是和樂興焉頌聲乃作　春秋傳吳季札請¶
<pb:KR1c0059_WYG_027-1b>¶
　　觀周樂為之歌頌曰至矣哉直而不倨曲而不屈¶
　　邇而不偪遠而不擕遷而不淫復而不厭哀而不¶
　　愁樂而不荒用而不匱廣而不宣施而不費取而¶
　　不貪處而不底行而不流五聲和八風平節有度¶
　　守有序盛德之所同也　蘇氏曰周頌皆有所施¶
　　於禮樂蓋因禮而作頌非如風雅之詩有徒作而¶
　　不用者也　虞惇按頌之言容美盛德之形容以¶
　　其成功告於神明者也周頌三十一篇或有非告¶
<pb:KR1c0059_WYG_027-2a>¶
　　神之詩如烈文有客振鷺臣工武賚桓及敬之小¶
　　毖閔予小子之類先儒嘗疑之今按烈文臣工振¶
　　鷺有客皆助祭之詩武奏大武賚封於廟皆廟中¶
　　之詩桓類禡亦祭祀之詩閔予小子朝廟之詩惟¶
　　敬之小毖不言廟而承謀廟之下當亦於廟進戒¶
　　於廟求助則亦宗廟之詩也其他郊北明堂耤田¶
　　祈榖山川岳瀆無一而非祭祀之詩而或以頌為¶
　　頌美功德非必告神明者誤矣　孔疏商頌雖祭¶
<pb:KR1c0059_WYG_027-2b>¶
　　祀之歌祭先王之廟述其生時之功正是死後頌¶
　　功非以成功告神其體異於周頌也若魯頌咏僖¶
　　公功德纔如變風之美者耳又與商頌異也　黄¶
　　氏曰録魯頌所以尊周公存商頌所以仁先代¶
　　成德曰風雅既有正變頌亦有正變清廟至般正¶
　　頌也魯殷之頌頌之變也¶
　周頌清廟之什¶
　清廟祀文王也周公既成洛邑朝諸侯率以祀文王焉¶
<pb:KR1c0059_WYG_027-3a>¶
　　鄭箋清廟者祭有清明之德者之宫也天德清¶
　　明文王象焉故祭之而歌此詩廟之言貌也死者¶
　　精神不可得而見但立宫室象貌之　張氏曰治¶
　　人之道尚明故施政之堂曰明堂事神之道尚潔¶
　　故文王之廟曰清廟　申公説清廟周公成洛也¶
　　奉成王見諸侯作明堂宗祀文王以配昊天上帝¶
　　率諸侯祀之而作此樂歌　錢氏曰清廟我將同¶
　　為宗祀文王之詩以序及蔡邕獨斷之説考之我¶
<pb:KR1c0059_WYG_027-3b>¶
　　將是季秋大饗帝時所用清廟乃洛邑初成特奉¶
　　文王配帝之樂歌即雒誥王肇稱殷禮祀于新邑¶
　　者是也　朱註書稱王在新邑烝祭歳文王騂牛¶
　　一武王騂牛一實周公攝政之七年而此其升歌¶
　　之辭也書大傳曰周公升歌清廟茍在廟中嘗見¶
　　文王者愀然如復見文王焉樂記曰清廟之瑟朱¶
　　弦而疏越一倡而三嘆有遺音者矣鄭氏曰朱弦¶
　　練朱弦練則聲濁越瑟底孔也疏之使聲遲也倡¶
<pb:KR1c0059_WYG_027-4a>¶
　　發歌句也三嘆三人從嘆之也孔氏曰樂歌文王¶
　　之道不極音聲故但以熟弦廣孔少倡寡和此音¶
　　有德傳之無窮是有餘音不已也漢因秦樂乾豆¶
　　上奏登歌獨上歌不以筦絃亂人聲欲在位者徧¶
　　聞之猶古清廟之歌也　程氏曰朱弦聲濁疏越¶
　　聲遲絲本取聲而貴於遲濁者正與元酒大羮薦¶
　　味而棄味者同意故曰有遺音有遺味也　孔疏¶
　　禮記每云升歌清廟然則祭宗廟之盛歌文王之¶
<pb:KR1c0059_WYG_027-4b>¶
　　德莫重於清廟故為周頌之首　逸齋曰王褒四¶
　　子講德論曰昔周公詠文王之德而作清廟國語¶
　　亦以時邁思文為周文公之頌則周頌蓋周公作¶
　　也¶
於穆清廟肅雝顯相濟濟多士秉文之德對越在天駿¶
奔走在廟不顯不承無射於人斯(韻未詳/)¶
　賦也　毛傳於嘆辭　朱註穆深遠也　孔疏肅然¶
　清静謂之清廟　毛傳肅敬雝和也　朱註顯明相¶
<pb:KR1c0059_WYG_027-5a>¶
　助也謂助祭之公卿諸侯也多士與祭執事者也¶
　毛傳秉執也　鄭箋對配越於也　朱註駿大而疾¶
　也承尊奉也　毛傳射厭也　朱註斯辭也¶
　蘇氏曰於穆哉此清静之廟所以祀文王也有肅肅¶
　其敬雝雝其和者實顯相其禮文王沒矣其神在天¶
　其主在廟多士之助祭者亦皆不忘秉持其德以對¶
　其在天而奔走其在廟者　鄭箋是不光顯文王之¶
　德歟言光顯之也是不承順文王之志意歟言承順¶
<pb:KR1c0059_WYG_027-5b>¶
　之也此文王之德人無厭之　許氏曰文王之德不¶
　可名言言助祭之人敬且和與執行文王之德是即¶
　文王之德之所在也其心足以對在天之神明乃可¶
　以盡駿奔走之職事助祭之臣且如是則主祭之君¶
　可知　錢氏曰秉文之德者顯相之諸侯濟濟之多¶
　士皆有一文王之德持於心而不散也對越在天即¶
　顯也駿奔走在廟即承也¶
　　清廟一章八句¶
<pb:KR1c0059_WYG_027-6a>¶
　　　虞惇按周頌三十一篇毎篇止一章朱子集註¶
　　　自維天之命以下一章分為數節非詩之舊也¶
　　　今仍合為一章朱子云周頌多不叶韻疑自有¶
　　　和聲相叶清廟之瑟朱弦而疏越一唱而三嘆¶
　　　嘆即和聲也顧炎武氏云周頌之詩多若韻若¶
　　　不韻者意古人之歌必自有音節而今不可考¶
　　　矣闕之可也¶
　維天之命太平告文王也¶
<pb:KR1c0059_WYG_027-6b>¶
　　蘇氏曰文王受命未終而沒周公成王繼之天下¶
　　太平以為文王之德之致也故以告之¶
維天之命於穆不已於乎不顯文王之德之純假以溢¶
我我其收之駿惠我文王曾孫篤之(韻未詳/)¶
　賦也　鄭箋天命即天道也　朱註純不雜也　蘇¶
　氏曰假大也　鄭箋溢盈也　歐陽氏曰如水之溢¶
　而旁及也　朱註收受也　鄭箋駿大惠順也曾猶¶
　重也自孫之子而下事先祖皆稱曾孫¶
<pb:KR1c0059_WYG_027-7a>¶
　鄭箋天之道於乎美哉動而不止行而不已　程氏¶
　曰言天之自然者曰天道言天之賦與萬物者曰天¶
　命天命不已文王純於天道亦不已純則無二無雜¶
　不已則無間斷先後　鄭箋美其與天同功也　蘇¶
　氏曰文王亦既沒矣而其德美不亡以大盈溢於我¶
　我既收之以成太平天命之不已也如此今將以大¶
　順文王之心惟我子孫世益厚之　李氏曰後世當¶
　大順文王而益厚之則可以保太平之業也　輔氏¶
<pb:KR1c0059_WYG_027-7b>¶
　曰駿惠我文王自期之辭也曾孫篤之望後人之¶
　也¶
　　維天之命一章八句¶
　　　虞惇按毛傳孟仲子曰大哉天命之無極而美¶
　　　周之禮也鄭箋我其收之以制法度謂為周禮¶
　　　六官之職也文王之德無所不包而毛鄭以制¶
　　　禮立言所見亦偏矣朱註何之為假聲之轉也¶
　　　恤之為溢字之訛也蓋據左傳何以恤我之文¶
<pb:KR1c0059_WYG_027-8a>¶
　　　今左傳杜注以此為逸詩况就詩説詩不煩改¶
　　　經從傳又詩序辨此詩無告太平之意然則清¶
　　　廟一章亦無成洛邑朝諸侯之意不知朱子何¶
　　　以取之維清之奏象舞烈文之即政助祭序必¶
　　　有所據而云然而朱子概不取今俱仍其舊¶
　維清奏象舞也¶
　　蘇氏曰象文王之樂所謂象箾者蓋文舞也文王¶
　　之舞謂之象武王之舞謂之武將舞象則先歌維¶
<pb:KR1c0059_WYG_027-8b>¶
　　清故其序曰奏象舞而其辭稱文王將舞武則先¶
　　歌武故其序曰奏大武而其辭稱武王記曰十三¶
　　舞勺勺大武也十五舞象象象箾也　嚴氏曰仲¶
　　尼燕居升歌清廟示德也下而管象示事也古樂¶
　　歌者在上以人歌者皆曰升歌匏竹在下以管奏¶
　　者皆曰下管春官大師帥瞽登歌下管奏樂器虞¶
　　書曰下管鼗鼓是也清廟以人歌之自宜升象以¶
　　管奏之自宜下　賈氏曰舞象箾而歌維清蓋以¶
<pb:KR1c0059_WYG_027-9a>¶
　　詩為樂章與舞人為節　申公説亦祭文王於明¶
　　堂而奏象舞之詩¶
維清緝熙文王之典肇禋迄用有成維周之禎(典與禋/)¶
(韻成與禎韻平上通韻/)¶
　賦也　王氏曰緝續熙廣也　毛傳典法也肇始禋¶
　祀也　鄭箋周禮以禋祀祀昊天上帝　毛傳迄至¶
　禎祥也¶
　王氏曰此清明而緝熙者文王之典也　黄氏曰清¶
<pb:KR1c0059_WYG_027-9b>¶
　以言其清明也緝以言其周密也熙以言其廣大也¶
　文王之德不可形容而文王之典著見于天下曰典¶
　則禮樂法度皆是也　李氏曰自文王始受命祭天¶
　其後王業有成至今以禋祀祀昊天上帝周之禎祥¶
　實本於此矣¶
　　維清一章五句¶
　　　虞惇按鄭箋以象舞為象用兵時刺伐之舞以¶
　　　文王之典為征伐之法皆非也象舞蓋象文王¶
<pb:KR1c0059_WYG_027-10a>¶
　　　功德之舞非象其征伐即左傳所謂象箾南籥¶
　　　者乃文舞也詩但言文王之典絶無征伐之意¶
　　　武之章言勝殷遏劉耆定爾功乃是象武王伐¶
　　　紂之事故紀云升歌清廟下管象朱干玉戚以¶
　　　舞大武朱干玉戚所謂武舞也孔頴達以下管¶
　　　象之象為象武不指此詩愚意若下管象之象¶
　　　為武則下文何以又言舞大武若以清廟維清¶
　　　俱文王之樂不應一升一下則下管鼗鼓管自¶
<pb:KR1c0059_WYG_027-10b>¶
　　　堂下之樂仲尼燕居示德示事之説甚明不必¶
　　　以明堂位鄭注為拘也東萊吕氏又謂周公宗¶
　　　祀文王於明堂以配上帝是為肇禋愚意若以¶
　　　宗祀文王為肇禋則迄用有成文何所指若以¶
　　　文王三分服事不應祀天則皇矣之詩是類是¶
　　　禡注云類祭天也是文王固嘗祀天矣集註則¶
　　　云此詩疑有闕文焉¶
　烈文成王即政諸侯助祭也¶
<pb:KR1c0059_WYG_027-11a>¶
　　孔疏周公居攝七年致政成王成王用朝享之禮¶
　　祭祖考因而戒諸侯　蘇氏曰古之儒者皆言武¶
　　王崩成王幼不能踐祚周公攝天子位以為政七¶
　　年而後反余考於詩書無之古者君薨世子即位¶
　　諒闇而聽於冡宰三年蓋免喪而復成王之終喪¶
　　也以幼不能聽政而聽於周公七年而復故書稱¶
　　武王崩三監及淮夷畔周公相成王以黜商有大¶
　　政令未嘗不稱王命也然則成王既已即位矣成¶
<pb:KR1c0059_WYG_027-11b>¶
　　王雖即位而不能治王事故未嘗即政是以周公¶
　　當國而治事非攝其位蓋行其事也其後七年退¶
　　而復辟則成王於是即政亦非復其位盖復其事¶
　　也故此詩之序曰成王即政即政非即位也茍成¶
　　王有即位有即政則周公之未嘗攝位明矣　虞¶
　　惇按服䖍左傳注曰烈文成王初即洛邑諸侯助¶
　　祭之樂歌也¶
烈文辟公錫兹祉福惠我無疆子孫保之無封靡于爾¶
<pb:KR1c0059_WYG_027-12a>¶
邦維王其崇之念兹戎功繼序其皇之無競維人四方¶
其訓之不顯維德百辟其刑之於乎前王不忘(公邦崇/)¶
(功一韻疆皇忘一韻周頌韻多錯綜不可盡曉今就所/)¶
(知者稍别之/)¶
　賦也　毛傳烈光也　孔疏辟公諸侯也　朱註封¶
　封殖也靡汰侈也　毛傳戎大也　朱註皇大也¶
　歐陽氏曰成王朝享於廟呼助祭之諸侯而告之曰¶
　有光明文章之辟公錫我以此祉福矣　朱註言諸¶
<pb:KR1c0059_WYG_027-12b>¶
　侯助祭使我獲福是諸侯錫此祉福而惠我以無疆使¶
　我子孫永保之也　蘇氏曰因戒之無封以專利無靡¶
　以傷財則王尊之矣念其先祖之功則繼其序者益大¶
　矣勤於擇人則四方順之矣敏於修德則百辟憲之矣¶
　　孔疏我前王文武勤行此道故人稱頌之不忘汝¶
　辟公宜效法前王也　朱註此戒飭而勸勉之也¶
　　烈文一章十三句¶
　　　虞惇按錫兹祉福鄭箋云天錫之以祉福語意¶
<pb:KR1c0059_WYG_027-13a>¶
　　　似泛不若朱子即指助祭之福但朱子以念茲¶
　　　戎功為助祭錫福之大功則非也無封靡于爾¶
　　　邦四句毛鄭多衍説集註亦無發明今從蘇氏¶
　　　詩序成王即政諸侯助祭是言此詩所由作詩¶
　　　序辨以為詩中無即政之意然則清廟又何嘗¶
　　　有成雒邑之意乎先儒傳授必有所本未可輕¶
　　　廢也¶
　天作祀先王先公也¶
<pb:KR1c0059_WYG_027-13b>¶
　　鄭箋先王謂太王已下先公諸&KR0614;至不窋　蘇氏¶
　　曰祀時祀也周之初時祀猶及先公　孔疏經但¶
　　述先王而序并及先公者舉王跡所自起也昊天¶
　　有成命經無地而序言地般經無海而序言海亦¶
　　此類也¶
天作髙山大王荒之彼作矣文王康之彼徂矣岐有夷¶
之行子孫保之(行户郎反末句無韻/)¶
　賦也　鄭箋髙山岐山也　胡氏曰荒奄也　鄭箋¶
<pb:KR1c0059_WYG_027-14a>¶
　彼彼萬民也徂往也程氏曰夷平也　鄭箋行道也¶
　　鄭箋天生此髙山太王自豳遷焉彼萬民居岐¶
　邦者皆築作宫室以為常居文王則能安之　嚴氏¶
　曰彼民又皆徂往而歸岐昔之險阻今為平夷之道¶
　矣大王文王之業子孫當世守而不墜也¶
　　天作一章七句¶
　　　虞惇按彼徂矣岐後漢書西南夷傳作彼岨者¶
　　　岐故朱子云岨險僻之意今就詩説詩不煩改¶
<pb:KR1c0059_WYG_027-14b>¶
　　　字仍作徂韓詩薛君章句亦曰徂往也説苑尹¶
　　　文對齊宣王引詩岐有夷之行是彼徂矣句岐¶
　　　有夷之行句蘇頴濱嚴華谷從之然據漢書則¶
　　　當彼岨矣岐四字為句今仍之有夷之行鄭箋¶
　　　云岐邦之君有狡易之道引易繫辭易知易從¶
　　　為説殊屬贅義彼作矣彼徂矣鄭箋作彼萬民¶
　　　似於兩彼字相關應較之朱註為長¶
　昊天有成命郊祀天地也¶
<pb:KR1c0059_WYG_027-15a>¶
　　孔疏此郊祀天地之樂歌也於南郊祀所感之天¶
　　神於北郊祭神州之地祗王者之有天下乃天地¶
　　同助經言天而不及地者言天可以兼地也　虞¶
　　惇按周禮大司樂冬日至于地上之圜丘奏樂六¶
　　變則天神皆降夏日至于澤中之方　奏樂八變¶
　　則地祗皆出後世天地分祭皆以周禮為凖昊天¶
　　有成命之詩郊祀天地也詩文言天而不言地於¶
　　是説者紛紛或以為此祀成王而非祀天地或以¶
<pb:KR1c0059_WYG_027-15b>¶
　　為此一詩而兩用如秋冬報之豐年夫以為祀成¶
　　王而非祀天地者此排撃小序之説非定論也以¶
　　為一詩兩用而歌於澤中之方丘歌其所不祭祭¶
　　其所不歌豈有是理哉蘇軾圓丘合祭六議劄子¶
　　曰古者祀上帝則并祀地祇詩之序曰昊天有成¶
　　命郊祀天帝也此乃合祭天地經之明文愚以為¶
　　信然古者天地合祭非昉於周虞書曰肆類于上¶
　　帝禋于六宗望于山川徧于羣神夫自上帝六宗¶
<pb:KR1c0059_WYG_027-16a>¶
　　山川羣神莫不畢告而獨不告地祇則知類于上¶
　　帝地祇已在其中矣周書武王克商庚戌柴望大¶
　　告武成柴祭上帝也望祭山川也自上帝而及山¶
　　川皆以武成祭告而獨不告地祗則知地祗已從¶
　　祀於上帝周之時未嘗不合祭天地也即如周頌¶
　　三十一篇自昊天有成命之外時邁巡守告祭柴¶
　　望也噫嘻春夏祈榖於上帝也豐年秋冬報也載¶
　　芟春籍田而祈社稷也良耜秋報社稷也桓講武¶
<pb:KR1c0059_WYG_027-16b>¶
　　類禡也般巡守祀四嶽河海也名山名川羣神羣¶
　　祀莫不徧舉而獨無一詩為地祗而作向非天地¶
　　合祭則豈地祗獨不在祀典之列而祭地祗之樂¶
　　歌又獨可以祭天之詩假借而用之乎中庸曰郊¶
　　社之禮所以祀上帝也以郊社為事上帝則地祗¶
　　之從上帝可知王者父天母地母不得别父地不¶
　　得殊天祭天地而特歌昊天猶稱父而不稱母統¶
　　於尊也宋李君弼據此詩以為天地合祭而不信¶
<pb:KR1c0059_WYG_027-17a>¶
　　南北郊之説李迂仲詩集解亦主之故敢援蘇子¶
　　瞻之議以為證而復詳論之如此孔氏正義以為¶
　　祭感生帝蓋惑於鄭氏讖緯之説不足為信也¶
昊天有成命二后受之成王不敢康夙夜基命宥密於¶
緝熙單厥心肆其靖之(韻未詳/)¶
　賦也　毛傳二后文武也　朱註宥宏深也密静謐¶
　也　蘇氏曰單盡也　嚴氏曰肆故也　鄭箋靖安¶
　也　朱氏曰天祚周以天下既有定命矣文武受之¶
<pb:KR1c0059_WYG_027-17b>¶
　成此王功不敢自安逸惟夙夜積德以為受命之基¶
　者宏深而静密又能續而廣之盡其心而不懈故能¶
　安靖天下而保受命也¶
　　昊天有成命一章七句¶
　　　虞惇按朱子集註云此詩多道成王之德疑祀¶
　　　成王之詩經文成王不敢康成王者即成王誦¶
　　　武王之子也詩序辨復極闢毛鄭成此王功之¶
　　　説而援國語為證復參以歐陽之本義今按歐¶
<pb:KR1c0059_WYG_027-18a>¶
　　　陽氏曰周頌昊天有成命曰二后受之成王不¶
　　　敢康二后者文武也成王者成王也猶文王之¶
　　　為文王武王之為武王也昊天有成命當是康¶
　　　王已後之詩而毛鄭以頌皆成王時作遂以成¶
　　　王為成此王功不敢康執競武王無競維烈不¶
　　　顯成康上帝是皇自彼成康奄有四方所謂成¶
　　　康者成王康王也執競當是昭王已後之詩而¶
　　　毛鄭以為成大功而安之則皆以為武王也噫¶
<pb:KR1c0059_WYG_027-18b>¶
　　　嘻曰噫嘻成王者亦成王也而毛鄭亦皆以為¶
　　　武王由信其已説以頌皆成王時作也詩所謂¶
　　　成王者成王也成康者成王康王也豈不簡且¶
　　　直哉而毛鄭之説豈不迂而曲也歐陽氏之言¶
　　　辨矣而未然也若以成王不敢康及噫嘻成王¶
　　　之即為成王則成王之孚又何以不為成王也¶
　　　書曰自成湯至于帝乙成王畏相又曰惟助成¶
　　　王德顯而商頌亦曰武王靡不勝然則書之成¶
<pb:KR1c0059_WYG_027-19a>¶
　　　王豈成王而商頌之武王又豈即武王哉何彼¶
　　　穠矣曰平王之孫朱子固未嘗以為東遷之平¶
　　　王矣何獨於此而必以為成王康王也周公當¶
　　　成王時制作禮樂郊廟之歌皆經手定不應祀¶
　　　武王之詩至昭王而始作班固言成康汲而頌¶
　　　聲寢則成康之後不容復有頌厠於我將天作¶
　　　之間國語金奏肆夏樊遏渠孔疏引吕叔玉云¶
　　　肆夏時邁也樊遏執競也渠思文也此即周禮¶
<pb:KR1c0059_WYG_027-19b>¶
　　　九夏之三朱子於時邁之註亦既引此為説矣¶
　　　若以執競為昭王以後之詩則何以周公先列¶
　　　之於九夏也朱子但主闢序而不顧其説之自¶
　　　相矛盾不知其適足以見舊説之可信而頌之¶
　　　決非康昭以後之詩可知也况國語道成王之¶
　　　德韋昭注云是詩道文武能成其王德而所謂¶
　　　始於德讓中於信寛終於固和故曰成者原未¶
　　　嘗即指成王之諡朱子援以為据蓋亦考之不¶
<pb:KR1c0059_WYG_027-20a>¶
　　　詳至蘇氏所云成王非基命之君而周之奄有¶
　　　四方非自成康始者尤為深切之論不得以説¶
　　　經之異同而遂詆為北郊集議之餘忿也¶
　我將祀文王于明堂也¶
　　孔疏即孝經所謂宗祀文王于明堂以配上帝也¶
　　月令季秋是月也大饗帝　朱氏曰明堂之制始¶
　　於黄帝之合宫有虞謂之總章夏謂之世室商謂¶
　　之重屋周謂之明堂　程氏曰萬物本乎天人本¶
<pb:KR1c0059_WYG_027-20b>¶
　　乎祖故冬至祭天而以祖配之以冬至氣之始也¶
　　萬物成形於帝而人成形於父故季秋享帝而以¶
　　父配之以季秋成物之時也　陳氏曰古者祭天¶
　　於圜丘掃地而行事器用陶匏牲用犢其禮極簡¶
　　聖人之意以為未足以盡其委曲故於季秋之月¶
　　有大饗之禮焉天即帝也郊而曰天所以尊之也¶
　　故以后稷配焉后稷遠矣配稷於郊亦以尊稷也¶
　　明堂而曰帝所以親之也以文王配焉文王親也¶
<pb:KR1c0059_WYG_027-21a>¶
　　配文王於明堂亦以親文王也尊尊而親親周道¶
　　備矣然則郊者古禮而明堂者周制也周公以義¶
　　起之也　朱子語類問帝即天天即帝而分祭何¶
　　也曰為壇而祭故謂之天祭於屋下而以神祗事¶
　　之故謂之帝　曹氏曰以天道事之則藁秸以為¶
　　席陶匏以為器繭栗之牲掃地而祭所以尊之也¶
　　以帝道事之則牛羊以為牲簠簋以為器鼎俎之¶
　　實其薦用熟所以親之也　胡氏曰文王已有廟¶
<pb:KR1c0059_WYG_027-21b>¶
　　矣季秋享帝而奉文王配焉不可於七廟中獨舉¶
　　大禮於一廟故迎主致之明堂以配帝也祭帝必¶
　　於明堂者帝出震而宰萬物猶向明而治天下也¶
　　　虞惇按六經之文或言天或言昊天或言上帝¶
　　或言昊天上帝或言五帝今考陳氏禮書云言天¶
　　則百神皆預言昊天上帝則統乎天者言五帝則¶
　　無預乎昊天上帝言上帝則五帝兼存焉孝經曰¶
　　郊祀后稷以配天宗祀文王於明堂以配上帝則¶
<pb:KR1c0059_WYG_027-22a>¶
　　明堂之祀上帝其為昊天上帝及五帝可知也易¶
　　曰先生以作樂崇德殷薦之上帝以配祖考配祖¶
　　者天也配考者兼五帝也是合天與五帝而謂之¶
　　上帝也鄭康成以上帝為五帝而不及天王肅以¶
　　上帝為昊天上帝而不及五帝其説與禮經皆不¶
　　合五帝之文詩書無之唯見於周禮小宗伯兆五¶
　　帝於四郊因吉土以饗於郊家語孔子曰天有五¶
　　行水火金木土分時化育以成萬物其神謂之五¶
<pb:KR1c0059_WYG_027-22b>¶
　　帝蓋五帝者天之貴神主五方之事者固不出於¶
　　天之外也陳氏曰五帝與昊天同稱帝不與昊天¶
　　同稱天猶諸侯與天子同稱君不與天子同稱王¶
　　最為得之後世立青帝赤帝黄帝白帝之祠後儒¶
　　又加以靈威仰赤熛怒白招拒汁光紀含樞紐之¶
　　號後又分而為六天大抵其説多出於讖緯不足¶
　　為據也　又按朱子語類問祀文王于明堂周公¶
　　以義起之非古禮也不知周公而後將以文王配¶
<pb:KR1c0059_WYG_027-23a>¶
　　耶以時王之父配耶曰諸儒持此二義至今未決¶
　　且周公制禮不知在武王之時成王之時若在成¶
　　王時則文王乃其祖也問繼周公者當何如曰只¶
　　以有功者配之顧夢麟曰明堂之作不始於周公¶
　　自武王時已有之樂記曰武王克殷祀於明堂而¶
　　民知孝是也且不獨武王有之淮南子曰神農之¶
　　世祀以明堂新論曰神農氏祀明堂有蓋而無四¶
　　方通典曰黄帝拜祀上帝於明堂則明堂為祭祀¶
<pb:KR1c0059_WYG_027-23b>¶
　　之所上古已然惟宗祀文王配上帝之禮則昉於¶
　　周公文王有盛德宜享此盛禮故曰孝莫大於嚴¶
　　父嚴父莫大於配天後世不達此義誤執嚴父之¶
　　説以為凡有天下者必尊崇其父以配天而後為¶
　　孝西漢孝武建明堂固以髙祖配矣其後又以景¶
　　帝配唐初以元帝配後以髙祖太宗配孝和時以¶
　　髙宗配明皇時以睿宗配永泰時以肅宗配元和¶
　　時以順宗配穆宗即位以憲宗配宋初以宣祖配¶
<pb:KR1c0059_WYG_027-24a>¶
　　後以太祖配既而眞仁英神徽諸宗皆相繼而配¶
　　莫有能正其失者惟東漢明帝時以光武配明堂¶
　　迄章安而後不變識者稱為近古善乎司馬光之¶
　　推言之也曰孝子之心誰不欲尊其父者聖人制¶
　　禮以為之極不敢踰也故祖已訓髙宗曰祀無豐¶
　　于昵孝經曰嚴父莫大於配天蓋孔子以周公有¶
　　聖人之德成太平之業制禮作樂而文王適其父¶
　　也故引之以證聖人之德莫大於孝非謂凡有天¶
<pb:KR1c0059_WYG_027-24b>¶
　　下者皆當以父配天然後為孝也朱子亦曰此是¶
　　周公創立一法如此將文王配天永為定制以后¶
　　稷配郊推之曰可見後世妄將嚴父之説亂了斯¶
　　言足破千古之惑¶
我將我享維羊維牛維天其右之儀式刑文王之典日¶
靖四方伊嘏文王既右饗之我其夙夜畏天之威于時¶
保之(牛音疑右音以享方饗韻牛右韻俱平上通韻隋/)¶
(書宇文愷傳引詩作維牛維羊則羊與饗韻右字不入/)¶
<pb:KR1c0059_WYG_027-25a>¶
(韻矣後三句無韻/)¶
　賦也　鄭箋將奉也　毛傳享獻也　鄭箋右助¶
　也儀則式象也　毛傳刑法也　鄭箋受福曰¶
　嘏時是也　鄭箋我奉我享祭之羊牛充盛肥腯¶
　庶神饗其德而右助之我儀則式象法行文王¶
　之常道以綏靖天下維受福於文王文王既右而¶
　饗之矣　嚴氏曰我所將享者惟羊牛而已禮之¶
　常也天其右而享我乎蓋不敢必也天之所享不在¶
<pb:KR1c0059_WYG_027-25b>¶
　於物我法文王之典以安四方惟天惠民惟文王¶
　之典足以安民天福文王則必右而享我矣其右¶
　之者不敢必之辭也既右之者自必之辭也¶
　李氏曰雖曰享我之祭我豈可自滿哉當夙興夜¶
　寐亹亹怵惕畏天之威然後可以保太平之業¶
　也　輔氏曰夙夜畏天之威則儀式刑者益¶
　至而安靖四方者益乆此所以能保天與文王¶
　降鍳之意也　吕氏曰明堂祀上帝而文王配焉雖¶
<pb:KR1c0059_WYG_027-26a>¶
　文王之樂歌必先言祀天而後言祀文王也維天其¶
　右之言祀天也伊嘏文王既右享之言祀文王也於¶
　天維庶其享之不敢加一辭焉於文王則言儀式其¶
　典日靖四方天不待贊法文王所以法天也卒章維¶
　言畏天之威而不及文王者統於尊也畏天所以畏¶
　文王也天與文王一也　孔疏禮郊用特牲祭統云¶
　燔柴於泰壇祭天用騂犢則明堂祭天止當用特牛¶
　矣而得有羊者夫祭天以物莫稱焉貴誠用犢若所¶
<pb:KR1c0059_WYG_027-26b>¶
　配之人則無莫稱之義自當用太牢也郊特牲云帝¶
　牛不吉以為稷牛是配天者與天異饌此祀有文王¶
　為配於禮得用羊也¶
　　我將一章十句¶
　　　虞惇按維天其右之朱註云神坐東向在饌之¶
　　　右所以尊之也朱公遷疏義云明堂之位帝居¶
　　　中文王居西南主皆西坐東向東左西右則饌¶
　　　在左而神在右右字據禮甚核然不若右助之¶
<pb:KR1c0059_WYG_027-27a>¶
　　　義為簡當今從鄭既右饗之今本或作享依唐¶
　　　石經及國子監註疏本改定¶
　時邁巡守告祭柴望也¶
　　朱氏曰周制十有二年王巡守殷國柴望祭告諸¶
　　侯畢朝　孔疏武王既定天下巡行其守土諸侯¶
　　至於方岳之下乃作告至之祭為柴望之禮柴祭¶
　　昊天望祭山川左傳云昔武王克商作頌曰載戢¶
　　干戈明此篇武王事也國語稱周文公之頌曰載¶
<pb:KR1c0059_WYG_027-27b>¶
　　戢干戈明此詩周公作也　朱註或曰此詩即所¶
　　謂肆夏也外傳曰金奏肆夏樊遏渠天子以饗元¶
　　侯也韋昭注云肆夏一名樊韶夏一名遏納夏一¶
　　名渠即周禮九夏之三也吕叔玉云肆夏時邁也¶
　　樊遏執競也渠思文也　劉氏曰此詩雖為武王¶
　　巡守而作其後王巡守則皆用之為樂歌矣　申¶
　　公説述武王巡守而朝㑹祭告之樂歌蓋大武之¶
　　三成也¶
<pb:KR1c0059_WYG_027-28a>¶
時邁其邦昊天其子之實右序有周薄言震之莫不震¶
疊懐柔百神及河喬嶽允王維后明昭有周式序在位¶
載戢干戈載櫜弓矢我求懿德肆于時夏允王保之(韻未/詳)¶
　賦也　毛傳邁行也　鄭箋右助序次也　曹氏曰¶
　序帝王之傳序也　毛傳震動疊懼也懐來柔安喬¶
　髙也　鄭箋式用也　毛傳戢聚櫜韜也　鄭箋肆¶
　陳也　李氏曰夏中夏也¶
　嚴氏曰巡守王者之禮武王初定天下時巡邦國曰¶
<pb:KR1c0059_WYG_027-28b>¶
　天其子我乎則曰天實右序有周矣武王之巡守也¶
　於諸國薄警動之而諸侯莫不震懼又所至方岳之¶
　下懐柔羣神望祀河岳初得天下而神人受職是天¶
　實右序之故天下莫不信武王之宜君天下也則又¶
　曰天實明昭有周矣武王之巡守也以慶賞黜陟之¶
　典序諸侯之在位者又戢斂其干戈櫜藏其弓矢惟¶
　求懿美之德布陳於中國既定天下而治道彰著是¶
　天實明昭之故天下莫不信武王之能保天下也既¶
<pb:KR1c0059_WYG_027-29a>¶
　右序之又明昭之是天之子之也　吕氏曰宗子主¶
　一家者也天之子主天下者也時邁其邦神人莫不¶
　受職則昊天子之可知矣　李氏曰文猶膏梁武猶¶
　藥石藥石可以治病而不可以養生武王既取天下¶
　矣必求文德以施中國而後可以保天下也　許氏¶
　曰薄言震之朝㑹之事也懐柔百神望祭之事也載¶
　戢干戈偃武也我求懿德修文也¶
　　時邁一章十五句¶
<pb:KR1c0059_WYG_027-29b>¶
　　　虞惇按此詩之解鄭箋多誤如右序有周謂多¶
　　　生賢知之臣薄言震之謂兵所征伐動之以威¶
　　　我求懿德謂求美德之士任用之肆于時夏謂¶
　　　樂歌大者稱夏歐陽氏固已辨之矣至以此為¶
　　　至方岳之下而封禪則其矯誣尤甚不可不辨¶
　　　也六經中無封禪之文後儒援禮器因名山升¶
　　　中於天遂以為封禪之事其實皆附㑹之説管¶
　　　仲對齊桓公云周成王封太山禪社首未嘗言¶
<pb:KR1c0059_WYG_027-30a>¶
　　　武王也史記詩云文王受命政不及太山武王¶
　　　克殷二年天下未寧而崩爰周德之洽維成王¶
　　　成王之封禪則近之矣此詩乃武王巡守祭告¶
　　　何得以封禪目之成王封禪詩書無明文太史¶
　　　公亦設為疑辭未可遽以為信歐陽公駁鄭而¶
　　　不及此豈有鑒於眞宗天書之事為尊者諱耶¶
　執競祀武王也¶
執競武王無競維烈不顯成康上帝是皇自彼成康奄¶
<pb:KR1c0059_WYG_027-30b>¶
有四方斤斤其明鐘鼓喤喤磬筦將將降福穰穰降福¶
簡簡威儀反反既醉既飽福禄來反¶
　賦也　鄭箋執持競强也斤斤明察也　毛傳喤喤¶
　和也將將集也穣穰多也簡簡大也　鄭箋反反順¶
　習也　毛傳反復也¶
　李氏曰易曰天行健君子以自强不息人君惟自强¶
　然後可以成功　蘇氏曰武王持其强心為而不捨¶
　故其功烈天下莫能與之競所以成大功而安之為¶
<pb:KR1c0059_WYG_027-31a>¶
　天之所君夫周之興也遠矣至于武王成而安之然¶
　後能奄有四方使其明無所不至凡所以備其禮樂¶
　修其祭祀以受多福者皆武王之德之致也　鄭箋¶
　武王既定天下祭祖考之廟奏樂而八音克諧神與¶
　之福衆大謂如嘏辭也君臣醉飽禮無違者以重得¶
　福禄也　李氏曰既醉既飽祭終而飲福也祭時禮¶
　樂明備故神降之福祭終而飲威儀愼重福禄所以¶
　反復日至而未艾也¶
<pb:KR1c0059_WYG_027-31b>¶
　　執競一章十四句¶
　　　虞惇按朱註此祭武王成王康王之詩朱孟章¶
　　　氏倬云以周禮考之執競乃九夏之一是作於¶
　　　周公之時非祭成王康王也先生初説亦取古¶
　　　注疏成大功安天下之語後乃更之當以初説¶
　　　為正奄有四方明是頌武王之辭周家王業不¶
　　　應至成康始奄有四方詳見昊天有成命之下¶
　思文后稷配天也¶
<pb:KR1c0059_WYG_027-32a>¶
　　公羊傳郊則曷為必祭稷王者必以其祖配王者¶
　　則曷為必以其祖配自内出者無匹不行自外至¶
　　者無主不止　孔疏孝經曰昔者周公郊祀后稷¶
　　以配天是后稷配天周公為之國語周文公之頌¶
　　曰思文后稷克配彼天是此篇周公所自歌與時¶
　　邁同也　楊氏曰冬至之郊為大報天正月之郊¶
　　為祈榖二郊不同而皆配以后稷　錢氏曰郊特¶
　　牲萬物本乎天人本乎祖郊之祭也大報本反始¶
<pb:KR1c0059_WYG_027-32b>¶
　　也郊禮有二而皆配以后稷家語定公問孔子曰¶
　　寡人聞郊而莫同何也孔子曰郊之祭也迎長日¶
　　之至也大報天而主日配以月故周之始郊其月¶
　　以日至其日用上辛至於啓蟄之月則又祈榖於¶
　　上帝此二者天子之禮也　朱氏曰此詩即所謂¶
　　納夏也亦名渠　馬氏曰按楊氏祭禮以思文天¶
　　作清廟執競維清武雝七篇皆為祫祭之樂歌蓋¶
　　本杜氏通典之説然以序考之惟天作祭先王先¶
<pb:KR1c0059_WYG_027-33a>¶
　　公近於祫祭而其他詩則皆非也蓋朱文公説詩¶
　　皆廢序而自為之説故其門人宗之然祫者合祭¶
　　太祖以下所該甚廣則其詩之所贊頌者亦不當¶
　　專指一人如天作如執競如武如雝贊頌者廣或祫¶
　　祭之時歌之可也至於思文專言后稷清廟維清¶
　　專言文王施之祫祭則不類矣恐當以序説為正¶
思文后稷克配彼天立我蒸民莫匪爾極貽我來牟帝¶
命率育無此疆爾界陳常于時夏(穆極韻天民韻後四/)¶
<pb:KR1c0059_WYG_027-33b>¶
(句韻未詳/)¶
　賦也　鄭箋文文德也　毛傳極中也　鄭箋貽遺¶
　也　孔疏來小麥牟大麥也　鄭箋率循育養也¶
　鄭箋周公思先祖有文德者后稷之功能配天也¶
　孔疏昔堯遭洪水后稷播殖百穀存立我天下衆民¶
　之命使衆民無不於爾后稷得其中正言復其常性¶
　也　朱註且其貽我以來牟之種乃上帝所命以徧¶
　養下民者是以無逺近彼此之殊而得以陳其君臣¶
<pb:KR1c0059_WYG_027-34a>¶
　父子之常道於中國也　陳氏曰使常道得陳於中¶
　國所謂富而後教之也¶
　　思文一章八句¶
　　　虞惇按貽我來牟鄭箋云武王渡孟津白魚躍¶
　　　入於舟出涘以燎後五日火流為烏五至以榖¶
　　　俱來此謂詒我來牟也按此乃偽秦誓文無論¶
　　　其荒誕不經而以武王之事釋后稷之詩亦可¶
　　　謂疎而不切矣據鄭注周禮以時邁為肆夏執¶
<pb:KR1c0059_WYG_027-34b>¶
　　　競為繁遏思文為渠今釋詩於時邁則曰陳其¶
　　　功於是夏而歌之樂歌大者稱夏於此詩則曰¶
　　　陳其乆常之功於是夏而歌之夏之屬有九書¶
　　　説烏以榖俱來云榖紀后稷之德蓋因詩有時¶
　　　夏之文遂以夏為九夏之夏竊恐亦未然執競¶
　　　之詩不云時夏何以亦屬之繁遏蓋鄭氏好為¶
　　　鑿説不必從也來牟之牟字書作麰或作&KR1279;牟¶
　　　之為麥古有此訓其以來為小麥牟為大麥者¶
<pb:KR1c0059_WYG_027-35a>¶
　　　則廣雅之説而正義載之歐陽氏疑來牟之義¶
　　　遂云二詩當闕其所未詳則亦固矣¶
　清廟之什十篇十章九十五句¶
　¶
　¶
　¶
　¶
　¶
<pb:KR1c0059_WYG_027-35b>¶
　¶
　¶
　¶
　¶
　¶
　¶
　¶
　讀詩質疑卷二十七¶
